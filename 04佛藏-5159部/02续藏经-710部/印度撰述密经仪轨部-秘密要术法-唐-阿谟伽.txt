續藏經   祕密要術法
　唐 阿謨伽譯
　　 

　　祕密要術法

　　　　三藏阿謨伽詔譯
　　二手普通合掌當胸間真言曰。
　　◇是神呪不可思議不過七返一切所求願皆悉決定圓滿復斷元品無明階妙覺位凡諸佛菩薩種種神呪法持者悉地不成就類修行此法者彼一切悉地速疾成就獲得復次說畫作像并曼荼羅法建立三重內院愛王其形四面有每面五目所謂額一目左右本目下各一目首戴寶冠髮如火焰身色白色少青色有四臂左一手持弓上空右一手持箭當胸間令為射七星相也左二手令取彼右二手持白蓮華打彼勢也有四足左二足上置右二足下垂踏入蓮華凡坐白蓮華住日輪彼座下有四面師子四足下各蹈蛇其師子從口雨如意寶珠逆上次中院兩頭染愛菩薩其形兩頭左白右赤有四臂左右一手作刀印次左右作持三[月*古]鉾坐赤蓮華住日輪是名東方為眾復有萬愛菩薩其形三面三目柔軟白肉色合掌坐白蓮華住日輪是南方為眾復有萬愛菩薩其形一面赤黑色持弓箭坐黃蓮住日輪是名西方為眾復有萬德菩薩其形如吉祥天女左右持髑髏坐紫蓮華住日輪是名北方為眾大天王有四角所謂東南角提頭賴吒天王其形青色有三面如藥叉王身著甲冑有四臂左一手持鐸右一手持刀下二手合掌乘青龍西南角毗盧勒叉天王其形赤色有四面三目如藥叉王身如前有六臂左一手持刀右鉾左二手持蛇右二手持棒下左右合掌垂乘赤龍西北角毗盧博叉王其形白色一面著鎧三目四臂每手持釰身如前乘白龍東北角毗沙門天王黑色一面十臂如吽迦野法第三院四攝八供養菩薩如常可畵作并得凡此法最後祕密法也不入室弟子者努力努力不可傳授授必無法機不傳蒙災難得大貧窮果報後世必墮阿鼻城由此任力師奉仕必必可有受必可取下畵書是不得者二世無益也次第作法如虗空藏法次第猶猶不可思儀法不生疑心。
　　寫本主　傳領親玄
　　地藏院僧正聖快持本遍智院成僧正自筆座主御書寫次被借渡之仍卒爾寫留也是【◇】萬荼羅紙形等有之據之書歟。
　　于時應永二十一九下旬
　　西谷老侶隆源