許真君玉匣記 
　　經名：許真君玉匣記。撰人不詳。三篇同卷。底本出處：《萬曆續道藏》。
　　許真君玉匣記序
　　《玉匣記》者，旌陽許真君之所著也。真君昔以道濟人，化瓦為金以輸民之通負，置符於水愈人之疾，誅巨蟒於上遼，馘毒蜃於江西。功德溥博，未可具述，及其拔宅上仙，而救世之心倦倦不已。見人之祈禳者，觸犯天地禁忌，致生灾殃，連錦不寧。若曰：太上以好生為德，而下民建齋設醮，本以謝過繳福，惟不知禁忌，反受殃咎。乃惻然憐之，躬攷天曹簿籍，日辰甲子，福禍灾祥，毫分縷析，流傳於世。俾億兆有緣，或祈或禳，庶知避凶趁吉，同躋壽域。真君是心，蓋亦太上之心也。近姑蘇道友倪守真，得之於異人，受而敬信之。猶慮見聞者少，欲授諸梓，以廣其傳禮，予為之序。惟夫人之福禍灾祥，固本於天，非探知造化之理者，不能細究而明之。惟聖人能安之，賢人能知之，其餘衆人，不得知而安也。則有蹈禍機，觸禁網，雖欲懺悔首謝而復誤，罹天忌業又甚焉，此《玉匣記》之所縣以作也。守真得之，不以自秘，而又傳之人。人知吉焉，而用凶焉，而避免戾於斯世，其功行不亦溥乎。慕道之士，誠能禮信而用之。於以禳灾謝過，于以請福延生，其福慶必有所歸矣。
　　宣德八年龍集癸丑夏四月朔旦，耕筆齋吳子謹書序。
　　記內以戊子、戊辰為可用。謹按
　　《神霄玉訣》及《女青天律》載：六戊日不可燒香，死祝祈檮乎？意真君必有所授，知者宜慎擇之可也。
　　許真君玉匣記
　　真君見世人作福酬願，拜表上章，建齋設醮，或凶或吉，作福作禍。有人家作福，重生灾禍，破散子孫者，此事不知如何？真君攷於天曹案內，檢簿看之。蓋綠片師只取五福利者，超先祖六甲在日，不知六甲旬中，天曜或在地府，或在人間，致令受生殃禍。
　　真君遂乃錄之，名曰《玉匣記》，付國師。道士奏聞，見其禍福，其法不問天隔、地隔、神隔、鬼隔，看此六甲旬中，並知吉凶也。
　　甲子、乙丑日，諸神在地。若人求福，設醮還願，求男乞女，收福十倍。皆得計都星在天上受福，若人作福，大吉之兆也。
　　丙寅日，諸神在天。若人求福還願，祭杞山川，召魂代命，返受其殃。如用此日作福，大凶。
　　丁卯、戊辰、己巳日，諸神在地。若人求福，拜表祭祀，召魂代命，設醮求男乞女，度厄拜章，收福十倍。用此三日，大吉利。
　　庚午、辛未日，諸神在天禱，輩石下在地府。若人求福，祭祀還願，奏章拜表，主人疾病，大凶。
　　壬申日，諸神在天，止於地府。若人求福祭祀，上表拜表，求男乞女，收福十倍，大吉利。
　　癸酉日，祭祀河泊水官，用之大吉，其餘求福者凶也。
　　甲戌、乙亥日，諸神在天，不在人間地府。若人小求福，門首立願，即得神下，卻受其殃。其門首用辰時，則吉利。
　　丙子、丁丑、戊寅日，諸神破，天曹追上門，西河輦石，運砂直岸。若人求福，返諸橫禍及殺人，三日大凶也。
　　己卯、庚辰日，諸神下地府。若人求福，利益子孫，榮華富貴。此日天擇生日，得四十四日生大吉。
　　辛巳日，諸神在天問，作河運石土塔，二三日在彼，不歇辛苦。若人求福，即死三代，子孫窮之進散，主官事，大凶。
　　壬午、癸未日，諸神在天。若人求福，先持二年後，主人死，田蚤不收。又口舌官事，不可祭祀，令人落水，主風火之難，大凶。
　　甲申、乙酉日，諸神在天，降下地府人間。若人求福，祭祀還願，上表拜章，答天地，祈禳灾禍，收福十倍，大吉利。
　　丙戌、丁亥日，諸神在天，降下地府人間。若人求福，祭杞還願，拜表上章，此二日大吉。
　　戊子、己丑日，諸神在天問地府。若人求福祭祀，了願酬恩，大吉。若呪咀天地，大凶，解釋不得。
　　庚寅日，諸神在天，會筭簿案。若人求福，箋奏祭祀了願，令人落水，死損師人，大凶。
　　辛卯日，諸神在地府。若人小小立願，召魂代命，設賽先亡，飲食小可，用之平，吉利也。
　　壬辰、癸巳日，諸神在天，係使元時，勘會生死文簿。若人求福祭祀，主疾病，損鄰舍，殺師人，大凶。
　　甲子日，諸神普降人間。若人求福，上章進詞表補，謝五土社官，許福表懺注生真君。其日收福，大利十倍，利益子孫，吉利。
　　乙未日，諸神在天。若人作福不得，小吉。
　　丙申、丁酉、戊戌日，諸神在天玉帝殿前，造合死文簿，註天上天下萬民罪福善惡因緣。若人求福祭祀，大凶。
　　己亥日，諸神在天，從玉皇差降人問地府。若祭杞求福，上章拜表，召魂代命，主人壽長，大吉利。
　　庚子、辛丑日，諸神在天。若人求福祭祀，主見疾病瘟疫之灾，後殺人，十年見禍，大凶。
　　壬寅、癸卯日，記會之簿。若人求福許願，謝天地人間六畜，用之百事大吉。
　　甲辰日，諸神在天宮，求福大凶。
　　乙巳日，諸神在人問地府。若人求福，祭祀了願河泊水官，收福十倍，大吉。
　　丙午日，諸神在天，不在人間，求福大凶也。
　　丁未日，諸神在地府。若人求福，了願拜章，大吉。
　　戊申日，諸神在天，不在人間地府。求福了願者，損家長，殺師人，大凶。
　　己酉日，上界天赦。若人求福，進田蚕，大吉。
　　庚戌、辛亥日，諸神在天上。作福，河泊道使，小小祈福，半吉。如上章拜表，大凶，返受其殃，主禳禍也。
　　壬子、癸丑日，諸神在天宮。若人求福了願，拜章上表，主殺人口，損田蚤，用此日，大凶。
　　甲寅、乙卯日，諸神在人間地府。求福上章，拜表酬恩，了願答謝，延生度厄，大吉。
　　丙辰、丁巳、戊午、己未日，諸神在天。若人求福，祭祀人家招禍，損六畜，四日大凶。
　　庚申日，是五福開道，天下一應祀神降道，皆相玉帝，此日開天門。作福祭祀二年，神人預修水陸，上章拜表，大吉。
　　辛酉日，諸神從玉帝差降人間地府。若人求福，大凶。
　　壬戌、癸亥日，乃六神窮日。人間祈福了願，主孤寡貧窮，大凶。
　　右前項纂策，六甲旬中吉凶日子已竟。真君重告玉帝曰：右乃《玉匣記》中，或值赤口白舌、執破日者，四殺神隔受死日者，此言如何？玉皇上帝曰：不問如此，只要天上天下及三界衆真降人問地府，五福通日，不問值隔，大吉利之兆也。
　　真君再拜而授之，流傳于世，俾慕道之士，依教奉行。
　　許真君玉匣記竟