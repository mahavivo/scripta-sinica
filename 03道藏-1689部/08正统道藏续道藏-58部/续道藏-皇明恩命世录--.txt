、
　　明萬曆正統道藏續道藏
　　皇明恩命世錄
　　經名：皇明恩命世錄。九卷。底本出處：《萬曆續道藏》。
　　皇明恩命世錄總目
　　卷之一
　　太祖高皇帝御製贊詞
　　卷之二
　　招聘榜文
　　回勉澄心定性以凝道功書
　　賜褒天師旨
　　命普施符水旨
　　命選精道法師赴闕書
　　授四十二代天師大真人誥
　　改贈三十九代天師大真人號
　　改封仙姑胡氏玄君號
　　加授永掌道教事誥
　　遣代祀嵩山
　　御製諭祭文
　　卷之三
　　授四十三代大真人誥
　　特召入朝
　　賜勉修節以格神明
　　封包氏玄君誥
　　禁私出符籙旨
　　成祖文皇帝永樂紀年
　　命編進道書
　　命齋事有應獎
　　命專出符錄旨
　　命邀請真仙張三丰
　　再命尋訪張三丰
　　遣行人諭祭文
　　皇太子遣祭文
　　卷之四
　　授四十四代大真人誥
　　命擇好道之士遣用
　　頒賜太和圓光圖並榔梅
　　命選武當山住持
　　命禱于福建靈濟宮瑞應獎
　　召勑
　　封孫氏玄君誥
　　命祈謝大齋瑞應獎
　　命建薦揚大齋瑞應獎
　　宣宗章皇帝宣德紀年
　　推恩申錫嘉號
　　加封誥
　　遣太監諭賜祭葬文
　　卷之五
　　授四十五代大真人誥
　　贈孫氏玄君誥
　　英宗睿皇帝正統天順紀年
　　封董氏玄君誥
　　遣禮部郎中工部主事諭賜祭葬文
　　卷之六
　　授四十六代大真人誥
　　贈父真人誥
　　封母高氏玄君誥
　　禁約族屬人等欺害
　　頒賜藏經旨
　　禁諸人私出符籙
　　加封高氏太玄君誥
　　再加封高氏太玄君誥
　　景皇帝景泰紀年
　　加封四十六代大真人誥
　　憲宗純皇帝成化紀年
　　申禁假造符籙
　　再加封四十六代大真人誥
　　卷之七
　　授四十七代大真人誥
　　封母昊氏玄君誥
　　申禁偽造符籙
　　孝宗敬皇帝弘治紀年
　　賜准致仕
　　賜褒問書
　　諭禁止偽造符籙敕
　　賜畫軸銀幣敕
　　命責香儀敕
　　卷之八
　　授四十八代大真人誥
　　武宗毅皇帝正德紀年
　　修建大上清宮
　　世宗肅皇帝嘉靖紀年
　　加封大真人誥
　　加封大真人
　　命祈禱于太和山
　　重建大真人府第
　　欽頒神像並賜印記諭
　　重修大上清宮
　　准照舊鐲免通戶差徭旨
　　提問沿途違慢官吏旨
　　命沿途衙門應付
　　命往齊雲山修醮
　　聖母升遐示哀手書
　　賀生子手書
　　暫免入朝
　　贈朱氏宋氏玄君誥
　　贈李氏昊氏柳氏玄君誥
　　再暫免入朝敕
　　御札賜嗣子名
　　特賜侯爵例祭葬卹典諭
　　遣行人諭祭文
　　卷之九
　　授四十九代大真人誥
　　賜伯爵服旨
　　賜增應付旨
　　暫免入朝
　　申勁所司照舊優兔給與新例勘合應付旨
　　諭有司官員人等不許欺慢
　　封徐氏元君誥
　　禁族屬人等侵害
　　遣行人諭祭文
　　皇明恩命世錄卷之一
　　太祖高皇帝賜龍虎山二十代天師贊
　　第一代張道陵
　　驅風疾霆，機斡萬靈。亶惟神智，使濁而清。道常無隱，滿腹仙經。鹿奔虎乘，鯈然上升。
　　第二代張衡
　　步武飛虛，至妙而樞。握符而決，神駕羊車。周旋玉京，萬里須臾。坎離是會，深淵躍魚。
　　第三代張魯
　　載承載闡，松底爐煙。夭桃洞蕊，實實三千。白鶴趐空，巖下鹿眠。九霄環珮，火棗年年。
　　第四代張盛
　　繼符繼經，上徹天庭。永張斯教，轉斗移星。朝遊北海，蒼松暮迎。一祖師志，鹿車是乘。
　　第五代張昭成
　　袖劍而趨，光射斗墟。萬靈咸聽，神步天衢。斬妖縛邪，與師無殊。禦災捍患，氣吐而舒。
　　第六代張椒
　　鉛汞成砂，煙結紫霞。洞裏乾坤，春意桃花。不善人師，不己而誇。壺中日月，更何以加。
　　第七代張回
　　撫鹿蒼松，羽扇登峰，道合無為，繼師而封。不善而善，密有神功。知常守默，樂道從容。
　　第八代張迥
　　如不尚俗，愛居茅屋。白鶴一雙，猶騎廌鹿。月下星奔，使黃而綠。道氣常存，歲歲辟穀。
　　第九代張符
　　醉眠松底，白雲籠衣。似酩酊醒，役使幽微。至神有設，鶴趐劍飛。群妖斂，巨怪悉夷。
　　第十代張子祥
　　洞花纔綻，春松翠微。高臥白雲，仙茅為衣。呼泉叱咤，役劍神飛。無上至真，可以為奇。
　　第十－代張通玄
　　演黃梁幻，運鍾離機，驅雲以從，致雷電飛。萬壑松聲，丹光夜宜。鶴氅飄然，煙霞是宜。
　　第十二代張恒
　　道德齊名，鞭雷策霆。按劍瞑目，妖氣不生。神遊八極，上至天京。宜哉宿緣，物外常明。
　　第十三代張光
　　九轉靈鉛，砂汞當先，茅飛去處，妖鬽倒懸。神樞怒目，下察黃泉。仰觀三界，浩氣如煙。
　　第十四代張慈正
　　朝降崇巔，酤入市塵。過飲弗醉，暮歸紫煙。山雲松掃，洞鎖千年。和光同塵，玄之又玄。
　　第十五代張高
　　漆園善紀，槐國昭然。同此幻化，千古尚傳。師能善己，乃達於仙。虛靈不昧，道氣常全。
　　第十六代張應韶
　　繼傳十六，人皆辟穀。日食黃精，貌態異俗。歲月以來，亦復如復。牛背西風，蒼山一曲。
　　第十七代張頤
　　至危而全，難去而天。乃知爾仙，乃知爾賢。流派十七，道氣陵煙。孰謂其顛，孰謂有緣。
　　第十八代張士元
　　飛符有驗，始祖有傳。至於斯世，名播八涎。丹光上升，斗氣愈鮮。精神徘徊，常在三天。
　　第十九代張修
　　嵐光蔽山，丹氣雜然。飛符檄鬼，無敢不前。孰謂爾靈，孰謂爾玄。掛冠解衣，樂道便便。
　　第二十代張諶
　　冠山衣雲，道氣常淳。芬子有機，鐺內猶渾。盤中數著，黑白星奔。無上至妙，丹田厚坤。
　　皇明恩命世錄卷之一竟
　　皇明恩命世錄卷之二
　　四十二代天師大真人張正常
　　招聘榜文
　　吳王令旨，江西等處行中書省，蓋聞玄教無為，默贊國家之治，皇猷大啟，丕崇道德之風。乃眷至人，素居福地，既已歸於版籍，必特表其儀形。信州龍虎山正一教主天師大真人，衍華冑於留侯，紹真傳於老子。身受祖師之託，役彼百靈，心與造物者遊，超乎萬類。凡有知覺，罔不皈依。但因兵革以來，遂使公庭多故。近聞冠珮，遠寄江湖，爰伸物色之勤，庶冀旋居之速省府除已，差官齎香前詣龍虎山宗壇，敬奉真仙，祝延聖壽。外合行，出榜曉諭。仰總兵官及有司官員訪求天師，多有招聘，禮請入山，依前住持道教。但係龍虎山宮觀殿宇及供器什物，諸人毋得作踐損壤，褻瀆神明。舊管山園田地房屋悉聽為主，諸色軍民人等不許奪占，違者治罪。須至榜者
　　龍鳳六年　月　日給。
　　本年四月
　　回勉澄心定性以凝道功書
　　吳王書致玄壇教主四十二代天師張真人，五月六日俞真人來，捧至箋文，並有奇香素羅之獻，誠意甚厚，足見名山文物之盛。吾聞漢祖天師，道德在躬。動得鬼神之助，一噓一吸間，天道為之晦冥，雷霆諸神，莫不受命。以此輔國濟民，除其妖孽，援其水早，故靈名歷四十餘代而愈著也。今吾師既臨乃祖之位序，當繼乃祖之成烈，有非他術之可同者。願師澄心定性，以凝道功，使前靈之跡蓋顯。則龍虎之山益崇，而人益仰望也。夏月，道體平安否，尚冀千萬加愛。
　　乙巳年
　　上召見，命坐賜宴。
　　賜褒天師旨
　　吳王令旨，夫天地之問，品類不等，生而無窮，惟人最靈。然而神聖之生，賢人所降，非常也，皆得天地至靈之氣故然，亦世間聖賢之常也。有天假其能，因天授人之歟。或為帝王，或為將相。如釋道焉，或為佛，或為仙。雖或天地正氣所生，是由天假其能，故成數等。予聞漢祖天師，生而異常，眉崢鬚橫，兩目星馳電轉，神威萬倍。始西蜀，詣龍虎，役使鬼神，肇造玄壇。非獨自己為能止了身心，實與國民有補焉。至是捍□大患，禦大災，明乎三界鬼神，相繼留傳。歷代#1代代無有不崇者，何也，蓋由天師靈而有益者是也。予自草萊#2，因天下變，為眾所尊，不敢不竭心之誠，以安民庶。每聞天師，今為我見，快哉。一睹覬面，天師瞳樞電轉，法貌昂然。雖不職事於朝廷，同我一時，豈不干載一遇也，可不奇哉。然而釋道之玄，深有意焉，愚者未知，知者勿迷。敬常則吉，非常則禍，福增滅矣。悅天師法貌，其容同祖，故有賜。
　　上再召入對，乃賜宴及金幣，還山
　　丙午年
　　命普施符水旨
　　昊王令旨，予聞漢天師妙用玄機，通天透地，濟物利人，為國家捍患禦災。歷代聖賢所檮，無不感應。今天師息於朝天宮，士民濟濟求符，師當斟酌放符，驗其有無患難與，可與之人而無患難之家與。訖一符，他日患誰暴生，愚民無所知，將謂符法所驗，或有相輕，互相轉說。為師之慮。莫若從有患者給，無患者卻，此說未知當否。宜與諸法師會議，普施符水，深潛妙用，以秀山靈可也。上聞病疫者飲井中符水獲差，聖意嘉之，命作亭于井上，號曰太乙泉。命進太上延禧錄，准辭還山。特詔中書給驛券界之，以便朝覲。
　　昊元年丁未二月初八日
　　命選精道法師赴闕書
　　昊王書致玄壇教主龍虎山張天師。予近自正月為國家之事，心所欠者，欲奏聞上帝。奈無人捧詞，至于天庭，故差人詣天師門下。望天師以彼祖宗之靈，必當誠心，差精通道妙之師，捧詞達天，以申祈禱之情，即師之虔意也。書至，幸望令能者之師前來，再不多叔。
　　本年五月
　　洪武元年，上登大寶位，錫宴于便殿。上顧諭曰：玆授卿以大真人稱號，址閣命將議給食祿。既而面可辭俸之奏，俾專出符錄如故事，恩免通戶及大上清宮各色搖役，永為定例。命給銀印，視正二品，設贊教掌書佐理等官。
　　授四十二代天師大真人誥
　　奉天承運，皇帝制曰：朕惟玄教真風，闡五千餘言之典。祖庭積慶，衍四十二代之傳。地靈毓龍虎之英，仙骨煉鶴鸞之表，掌玆正一品，佑我大明。天師張正常簡素性，成端凝，天賦琳書寶札。探秘妙於珠黍之中，綠輿瓊輪，超冥漠於遊霄之上。仗劍則鬼神聽令，登壇則雷雨應時。卓爾天人之師，允矣神明之冑。然道德不拘於名爵，性情貴守於中和。夫何近代以來，特授官資之顯，揆以至理，未足為榮。用制真人之美稱，俾冠道流於當世，聲揚寰宇，法主宗壇。予欲通誠於九天，汝則以精神而運用。予欲敷治於四海，汝則以清靜而輔毗。茂膺籠元，永綏福履。可授正一教主嗣漢四十二代天師護國闡祖通誠崇道弘德大真人領道教事宜令張正常。准此。
　　制誥
　　洪武元年三月初一日
　　之寶
　　准辭還山上御謹身殿，從容謂曰：卿乃祖天師，有功於國，所以家世與孔子並傳，以迄于今。卿宜體之以清靜無為，輔予至治，則予汝嘉。諭畢，出白金十五鎰賜之，俾茸府弟。
　　二年二月
　　特召入朝，上御奉天殿賜見，預命設安待之，是月垂顧問者四。二月十三日，上將通誠於天帝，致齋三日。御衰冕，親署御名于重，劫太常設樂，手授俾祝而焚之。禮成，賜金幣，宴于文樓，群弟子饗於別館，賞責有差。
　　三年六月
　　上錄功她寵，特勸吏部，改贈正常父三十九代天師太玄輔化體仁應道大真人，嗣成為正一教主，大玄弘化明誠崇道大真人。改封正常母明慧慈順仙姑胡氏，為恭順慈惠淑靜玄君b
　　上一日召見，問以鬼神情狀，命更給掌天下道教銀印。
　　五年
　　加授永掌道教事誥
　　奉天承運，皇帝制曰：朕惟道家者流，本於清靜無為，其來尚矣。龍虎山張氏，自漢以下，宗派相繼。其四十二代孫正常，存心沖澹，葆德純和，遠紹宗傳，以守正一。朕用嘉之，是宜錫以真人之號，爾其益振玄風，永掌其教焉。．可授正一嗣教護國闡祖通誠崇道弘德大真人，掌天下道教事。宜令張正常准此。
　　制誥
　　洪武五年十二月日
　　之寶
　　九年
　　上遣使召，忽先期入見，上喜曰：卿來何，與朕意相符。明年秋，朕將遣使，祠海嶽諸神。卿當妙柬清修之士，與其偕來。賜宴，及金紋法衣、玉圭珮、法器之屬。
　　十年
　　命率弟子至京，上召見。錫宴午門之城樓，上舉爵謂曰：卿宜罄此一觴。劫內侍官出御製歷代天師贊示曰：他日當書以賜卿。明日，韶偕太師韓國公李善長代祠嵩山，分遣大臣與弟子代祠群望，仍賜衣二襲，及褚幣有差。既還復，命錫宴，賞如初。
　　遣祠嵩山敕
　　勅正一嗣教大真人張正常，朕聞天生民而立君，君為民而立命。所以謹百神之祀，乃國之先務也。朕與卿等當群雄角遂之時，戰勝攻取，非上天后土之眷命，嶽鎮海漬之效靈，安能如是。今者新秋在邇，嶽鎮海漬之杞，禮當報謝。古者君狩方隅，詣祠而祭。朕為新造邦基，民生方始，未獲親往。特命卿等代朕以行，奉犧牲祝帛於神所。故玆劫諭汝往，欽哉。
　　勑　命
　　洪武十年六月日
　　之　寶
　　十一年
　　上聞禮部尚書張籌代奏訃音天衷嗟悼良久，且曰：朕欲命其褊祠五嶽，今方一至嵩山，何期大數止於此。遂親製祭文一通，詔遣前浙江行省參知. 政事安慶詣山諭祭。　　維洪武十一年，歲在戊午正月甲戌朔越二十日癸巳，皇帝遣浙江參政安慶，致祭于大真人張正常之靈曰：繼出世法，統仙度人，禦災捍患，機斡萬靈。飛符仗劍，轉斗移星。雷神聽令，妖魅潛形。道光斯著，貌正精英。何乘鸞之去急，控法印於上清。今遣人祀以牲醴，爾其有知，尚饗。
　　皇明恩命世錄卷之二竟
　　#1：『代』 原作『伐』，據上下文義改。
　　#2：『萊』 原文不清，疑是。
　　皇明恩命世錄卷之三
　　四十三代大真人張宇初
　　洪武十三年
　　授大真人誥
　　奉天承運，皇帝制曰：朕聞上古之君，天下老民，從者四，日士農工商。而始漢至今，率民以六，加釋道焉。所以道明者，由爾宇初之祖，通神善幻化，能恍惚升入太虛，冒廓落之呈風，吞宇宙之浩氣。以是利濟群生，功著歷代。所以法傳之久，香燈之永。蓋為行探願重，德敷上下，精神愈靈。前真人既往，爾□ 當世嗣。特遣使詣府，命爾為正一嗣教道合無為闡祖光範大真人，領道教事，爾其慎哉，欽哉。
　　制  誥
　　洪武十三年二月二十八日
　　之  寶
　　特召入朝敕
　　皇帝勑諭，前真人張正常嗣子宇初，昔之能名於海內，始漢至今，所以不泯者，蓋為禦災捍患之妙，功達於君，利及於民，故有不泯者為此也。邇聞服制，且終當正教中之首，率徒以修，符至一來，朕當諭爾。爾其不貳其心，則上下格矣，故玆勑諭。
　　勑　命
　　洪武十三年二月二十八日
　　之　寶
　　賜勉修節以格神明敕
　　諭正一嗣教大真人張宇初，書秘訣奧在繼傳不息也。其運玄元之真，而驅萬靈如影響，則用己之際，神以契符訣之妙，則繼傳不息之道。豈不倏哉，而感應也歟。否若是，雖善秘書，精指訣，雖萬千之熟，亦何應哉。且爾祖至今，繼世名世者，以其禦災捍患也。爾正幼年，當節修節，潔精魂，思與神通。有時則當用之際，神必爾赴。故玆勑諭。
　　十四年
　　封包氏玄君誥
　　奉天承運，皇帝制日：人臣有名位者，婦以夫榮，母因子貴，此古今令典也。爾正一嗣教真人張宇初母包氏，篤生賢子，克紹玄宗，特封清虛沖素妙善玄君。爾惟敬哉，以承恩命。
　　制　誥
　　洪武十四年正月二十日
　　之　寶
　　十六年
　　勑召赴京，命建玉錄大齋於紫金山。
　　十八年
　　命醮禱雨於神樂觀
　　二十三年
　　特動重建太上清宮。
　　二十四年六月初一日
　　禁私出符錄旨
　　該禮部欽奉聖旨江西、浙江、福建等處，多有假借張真人名色，私出符錄，惑民取財。令出之後，犯則斬首示眾，家遷化外，欽此。八月須給龍虎山正一玄壇之印，俾鎮護名山，關防符錄。
　　三十五年
　　賜緡錢，葺大上清宮。
　　永樂元年，命陪祀天壇。
　　四年
　　命編進道書敕
　　勑真人張宇初，前者命爾編修道教書，可早完進來，通類刊版。故勑。
　　廣　運
　　永樂四年十一月十九日
　　之　寶
　　五年
　　命建齋有應獎敕
　　勑正一嗣教真人張宇初：朕惟玄元之教，統大道之宗，闔闢陰陽，斡運神化，混融三界，總攝萬靈。行其道者，非精誠之至，曷能感通比者。仁孝皇后崩逝，特命爾率諸道眾，爰舉薦揚，啟玉錄之齋科，宣琅函之秘典。百日之內，瑞應駢臻。燦五色之慶雲，爛九天之瑞靄。青鸞繚繞於琳館，白鶴飛舞於瑤壇。五色祥光，通明徹夜。斯皆由爾法承先祖，道契至真。探玄牝之微，贊虛無之化。克遵朕命，以展純誠。暨諸道眾修持善行，葆練精和，執恪秉虔，輔勤昭事。其中亦有至人，道化高妙，出顯入微，靈變不測。感朕誠心，來臨法會，證盟善功。朕德薄所未能知者，藉玆眾善。是以上玄響答，茂集嘉禎。睹玆感應之彰明，允想神靈之獲慶。超登大梵，永遂逍遙。式副朕懷，特申嘉獎。爾其益懋神功，愈致精一。洞明妙化，渾合無為。弘闡宗風，翼我皇度。欽哉，故勑。
　　廣　運
　　永樂五年十月十五日
　　之　寶
　　六年三月
　　奉聖旨，符錄一節，止許張真人門下出給，欽此。
　　四月
　　命進太上延禧錄，建齋五壇。禮成，特命更給驛券還山。
　　命邀請真仙張三豐敕
　　勑真人張宇初，今發去請張真仙書一通，香一灶。真仙到山中，爾即投此，敬邀一來，以慰朕企佇之誠。故勑
　　廣　運
　　永樂六年十月初七日
　　之　寶
　　七年
　　再命尋訪張三豐
　　說與張真人，爾可用心尋訪張三豐老師。傳此數日，我心神有將與相遇之意。如得見，爾可與之同來，須厚加禮遇，切勿輕忽。故勑。
　　廣　運
　　永樂七年八月十三日
　　之　寶
　　八年
　　大駕駐蹕北京，皇太子監國遣行人陳逵賜祭曰：卿夙究玄範，紹乃祖風。守素抱沖，光闡教事。祝釐迎緞，用效勤勞，膺受恩榮，厥有年歲。何其一旦，遽然長逝。聞之悼傷，爰特賜祭。惟靈不昧，庶其饗之。
　　九年
　　天衷追悼，遣行人蕭榮特加諭祭日：爾懷清靜，頤真葆和。究洞玄太微之秘，明無極自然之體。游神太素，秉握道樞。呼吸風霆，斡運靈化。光揚祖範，綱領玄宗。上以陰斕皇度，下以濟拔群生。方期永贊於鴻禧，何以脩然而羽化。爰特遣人賜祭，用示朕懷，爾其饗之。
　　皇明恩命世錄卷之三竟
　　皇明恩命世錄卷之四
　　四十四代大真人張宇清
　　永樂八年十月
　　大駕南還，召見，命醮朝天宮。
　　授大真人誥
　　奉天承運，皇帝制日：朕惟道教崇清虛之本，極功化之妙。上以陰栩皇度，下以福被民庶。為世所重，有自來矣。爾張宇清肇自初祖，精于玄理，闡鴻濛之道秘，贊造化之神功。斯以利濟群生，法傳後裔。迨爾父兄，皆欽承我太祖高皇帝大恩寵，命俾領道教。今爾兄既逝，爾當嗣之。特命爾為正一嗣教清虛沖素光祖演道大真人，領道教事。爾其精白一心，益臻至道，闡揚祖範，永贊皇禧，欽哉。
　　制　誥
　　永樂八年十一月二十一日
　　之  寶
　　十一年
　　命擇好道之士遺用敕
　　勑正一嗣教真人張宇清，爾遣道士王友來進表，朕以靈應圓光圖示之。彼乃不好道者，觀之默無一語，未終一二紙，即欲起身，其心誠有所不信。今後差使，必擇好道崇重本教者遣之。庶光輔於玄門，有裨益於道宗也。故勅。
　　廣  運
　　永樂十一年七月初四日
　　之  寶
　　須賜太和圓光圖并榔梅敕
　　勑正一嗣教真人張宇清，武當天下名山，真武成道靈應感化之地。元末宮觀悉燬于兵，遂使羽人逸士、修煉學道者無所依仰。朕積誠于中，命創建宮觀。上以資薦皇考、皇妣在天之靈，下為天下生靈祈福。天真感格，靈應屢臻。圓光燭霄，榔梅垂實。臣下繪圖并以榔梅來進恭，以薦先，須賜廷臣用昭神既。玆特遣人齋圖及榔梅百顆賜爾，爾其欽受之。故勅。
　　廣　運
　　永樂十一年七月初四日
　　之　寶
　　命選武當山住持敕
　　勑正一嗣教真人張宇清，武當天下名山，真武成道靈應顯化之地。元末宮觀悉燬于兵，遂使羽人逸士、修煉學道者無所依仰。朕積誠于中，命創建宮觀。上以資薦皇考、皇妣在天之靈，下為天下生靈祈福。俾雨暘時，若災沙不生，年穀豐登，家給人足。今宮觀告成而神明屢顯休應，圓光煜爍，五色燦爛，神像昭彰，見于光內。觀者數十萬人，咸加歎異。已賜名曰：玄天玉虛官，紫霄太玄宮，五龍興聖宮，南巖太聖宮。然此名山勝境，必得高人、羽士以住持看守。南巖大聖宮，已嘗令右正一孫碧雲為住持外。其三處，爾即選有道行者各二人為住持。別選至誠敬謹道士，每處各五十人看守。如一時揀選不如數，隨爾所選得若干人，就分派四處看守。精進修行，興隆道教。故勅。
　　廣　運
　　永樂十一年八月二十五日
　　之　寶
　　本年九月
　　詔遣使詣山，就大上清宮建金錄大齋七日。并資給縉錢，俾市魚置放溪中。賜名白：放生池，禁人網釣。
　　十三年
　　詔修大上清宮，並劫建真懿觀。築堤防，造浮橋。
　　十五年
　　命分獻西鎮壇
　　命禱于福建靈濟宮瑞應獎敕
　　勃正一嗣教真人張宇清，比者洪恩真君，於福建靈濟宮修建金錄大齋，醮謝上真，為朕析既。特舉爾代行科事。啟壇之初，陰雨開霽，天日融明。既至，敷宣秘典，藏揚大範，天人和同，百靈翕集。而七日之內，嘉祥疊薦，景既駢臻。慶雲燦五色之文，寶帶騰九霄之彩。神靈表見，變化不測。青鸞白鶴，翔舞交集。斯皆洪恩真君敷錫顯靈，實亦由爾光揚祖範，道契至真，對越有嚴之所致也。而洪恩真君亦稱爾敷奏勤誠，上玄鑒悅。非爾敬謹篤至曷克臻玆。今特賜動褒獎，用伸朕懷。爾尚茂隆道行，益振玄風。弘演清虛之教，統承大道之宗。斕我國家，永臻至治。欽哉。 
　　勸　命
　　永樂十六年正月日
　　之　寶
　　十六年
　　召敕
　　勑正一嗣教真人張宇清，勑至，即帶領高道來朝。故勅。
　　廣　運
　　永樂十六年二月初十日
　　之　寶
　　本年三月
　　命祠玄帝金像于太和山，五月命治平浙江潮患。
　　十七年
　　封孫氏玄君誥
　　奉天承運，皇帝制日：婦以夫榮，國有常典，道以教崇。爾惟克相正一嗣教清虛沖素光範演道大真人張宇清妻孫氏懿恭，生自名門，來配仙裔。柔嘉溫靖，恭肅和平。婦道式全，宜膺寵錫。今特封爾為端靜貞淑妙惠玄君，尚克敬承，永光恩命。
　　制　誥
　　永樂十七年正月初四日
　　之　寶
　　十八年
　　召見，命率羽士千八百人，修玉錄大齋。本年十月又命建普度大齋于靈濟。
　　十九年正朔
　　命分獻星辰壇，命建保安醮。七日上北伐還京。
　　命祈謝大齋瑞應獎敕
　　勑正一嗣教真人張宇清，朕比者躬率六師，往征胡寇。仰荷穹祇錫佑，玄天上帝，洪恩真君，斕贊維持，初庇護佑，俾士馬咸臻康泰，往復平寧。永懷恩德，銘刻弗忘。是用命爾等修建祈恩大齋，特伸昭報，用表中忱。爾等克承朕命，齋潔至誠。精嚴對越，弘宣妙典。揚闡宗風，感孚天地。神明昭錫，景既疊薦。靈祥、卿雲、彩需，充滿太虛。輪菌佈護，或黃或青，流丹曳紫，五色炳煥，郁郁紛紛，輝霍流動，升降卷舒，變化不測。復有祥光五色綿亙天表，璘霧璀璨，炤懼沖融，或圓若日輸，或直若垂虹，或覆護于壇宇，或映帶于宮苑。山川出色，草木增華，天人懼慶，福被幽明。朕心慰悅，莫罄名言。玆特賜勃褒獎，用彰感應之妙。爾等尚益功行，弘藏宗教，永贊鴻圖，陰斕皇度，福國利民，以副朕拳切之懷。故勅。
　　勃　命
　　永樂十九年　月　日
　　之　寶
　　二十二年
　　命醮于太和山
　　命建薦揚太齋瑞應獎敕
　　敕正一嗣教真人張宇清，朕惟上, 帝以好生為德，故玄元以惠濟為教。真體清靜無為，其用神妙無方。得其妙者，斯能見諸功用，蓋上則有以陰斕皇度，下則有以福被幽明。歷代所紀，具有明徵。朕祇承天序，恭事上帝倦禪倦，夙夜仰惟皇考皇妣，聖靈在上，一及慕無極，劬勞大德。欲報無由，敬遵道教，召天下道士，奉建薦揚大聲。爾能恪承朕命躬率道眾，致其精處，闡揚寶範，用達朕之誠。捆靈賜昭答，自初至于訖事，天宇澄明，凝寒之月，蕾買颶不作，和氣沖融，瑞景式昭，福應斯集，固本于上帝與朕皇考皇妣之悅鑒，亦爾等敬用朕命，以克臻玆。朕既嘉責之，仍賜勁獎諭，尚其益精爾道，益篤爾行，宣揚玄教，上以祈福宗社，下以普利生靈，汝其懋哉。故勅。
　　勅　命
　　永樂二十二年月日
　　之　寶
　　宣德元年
　　召見，錫宴內殿。
　　推恩申錫嘉號敕
　　勑正一嗣教大真人張宇清，朕惟玄元之道，先天地，不見其始，後天地，不見其終，根柢群品，神妙萬化。然其本體，至清靜無為，故歷代崇獎用弘清靜之治焉。我國家重道德之教，爾父爾兄，咸克祗事。既爾嗣厥職，皇祖太宗皇帝錫之以美號，寵之以厚恩，至矣。爾克篤誠敬，用不忝榮命，十有餘年。繼事皇考仁宗昭皇帝，亦克恭慎。朕惟祖宗之所重也，達孝推恩，用申錫爾嘉號日：正一嗣教清虛沖素光祖演道崇謙守靜洞玄大真人，掌天下道教事。夫靜者，道之本，謙者，德之柄。澹以處靜，恭以履謙，靜斯安，安斯一。謙斯虛，虛斯明。簡約而息外騖，篤實而有光輝，務玄之道，孰切于尚其衹服，丕衍宗風，懋之哉。故勅。
　　諭祭曰：惟爾崇修玄素，志慕清虛，徹法錄之科，探清微之旨，闡道範，光振宗風。祇事先朝，累效勤懇。朕鑽承大統，申錫嘉，稱方期，瀝乃精誠導迎，景既告歸。幾日，奄忽長終。訃音來聞，良用悼歎。玆特遣人賜爾祭葬，靈爽不昧，庶其饗之。
　　皇明恩命世錄卷之四竟
　　皇明恩命世錄卷之五
　　四十五代大真人張懋丞
　　洪武三十二年
　　初父張宇理，蒙太祖高皇帝，聞其賢，與無為真人宇初，同被召對，稱旨。特命御史中丞護軍誠意伯劉基，以其弟之女妻之。
　　宣德二年
　　召見，賜宴便殿。
　　四年
　　召問，命進太上延禧錄，仍命建延禧醮于大內，四月，命陪祀太廟。
　　授大真人誥
　　奉天承運，皇帝制日：朕惟玄元之道，清靜無為，根抵群倫，神妙萬化。上陰栩於治理，下利澤於生靈。歷代以來，咸加獎勵。爾張懋丞，自其先世，崇修至道。爾祖爾伯，皆克祗承。今爾當嗣，特命爾為正一嗣教崇修至道葆素演法大真人，領道教事。爾其虔奉玄範，茂振宗風，導迎鴻禧，翼贊皇祚。欽哉。
　　制  誥
　　宣德四年四月日
　　之　寶
　　五年
　　命分獻東鎮壇。
　　命醮于仁智殿，三月，上御西宮召對，詔授上清宮高道操克弘，龔繼宗，穎福，淵黃，嘉佑等道錄官，仍遣中官黎都至山起之。
　　贈孫氏玄君誥
　　奉天承運，皇帝制日：國家崇獎道教，於正一真人之嗣，既有褒封。而其嗣之內助，蓋亦與榮焉。正一嗣教崇至道葆素演法大真人領道教事張懋丞，妻孫氏，方當內助，而遽隕逝。今追贈為柔惠貞靜玄君，靈爽不昧，尚克膺承。
　　制　誥
　　宣德五年閏十二月二十日
　　之　寶
　　六年
　　命分獻星辰壇。
　　命醮于內。
　　皇壇四月，命陪祀太廟，禮畢。特遣中官護送還山。
　　九年
　　命醮于靈濟宮。
　　命分獻風雲雷雨壇。三月，命建保安醮于大德觀。勃給部牒五百，俾度羽士。五月，御製招隱歌賜之，准辭還山。抵甲馬營傳舍，上復遣使追授密勅，勉進修煉之學，以衍宗風。
　　正統元年
　　動建天師府於朝天宮內束北隅，特詔禮官，迎入府居之，命修昇真大齋于朝天宮。
　　二年正旦
　　賜宴于奉天殿，十一日，命分獻風雲雷雨壇。明日，召見。繼召衍聖公同宴便殿。仍各賜蟒衣，朱履之屬。本月，命進太上延禧籙
　　四年
　　命分獻東鎮壇，二月，皇太后聖壽，建祈祝醮于朝天宮。
　　五年
　　封董氏為玄君誥
　　奉天承運，皇帝制日：國家以道教有陰斕皇度之功，原其所始，用顯其子孫，而復摧恩於室家，亦恆典也。正一嗣教崇修至道葆素演法大真人領道教事張懋丞，繼室董氏，宜從夫貴，特錫之誥，封為溫靜柔順玄君。爾其欽承榮命，永肅乃家。欽哉。
　　制誥
　　正統五年二月日
　　之　寶
　　本年三月，命建安玄帝金像，醮于太內玄天祠。
　　六年
　　命分獻東鎮壇，勃給部牒五百，俾度羽士。
　　七年
　　上御文華殿召見，賜宴殿中。
　　八年
　　命分獻星辰壇。
　　皇明恩命世錄卷之五竟
　　皇明恩命世錄卷之六
　　四十六代大真人張元吉
　　正統十年，召見于內庭，命坐賜荼，錫誥授正一．嗣教沖虛守素紹祖崇法大真人。
　　十一年
　　召見，賜宴仁智殿。
　　贈父張留綱真人誥
　　奉天承運，皇帝制曰：朕惟國家之於臣下，必推恩及其親者，所以重所本也。爾張留綱，乃正一嗣教沖虛守素紹祖崇法真人元吉之父，宜承道蔭，而不永年。今因爾子推恩，贈爾為正一嗣教崇玄養素寂靜真人，咨爾冥靈，欽承榮命。
　　制  誥
　　正統十一年六月二十二日
　　之  寶
　　封母高氏為玄君誥
　　奉天承運，皇帝制曰：妻隨夫榮，朝廷之大恩，母隨子貴，國家之常典。爾贈正一嗣教崇玄養素寂靜真人張留綱之配，乃正一嗣教沖虛守素紹祖崇法大真人元吉之母，守志玄門，以成厥子。玆特封為慈惠靜淑玄君，服此榮恩，益隆母道。欽哉。
　　制  誥
　　正統十一年六月二十二日
　　之  寶
　　十二年
　　禁約族屬人等欺害敕
　　皇帝勑諭溫靜柔順玄君董氏：朝廷維持道教，重在保善懲惡，用圖長久。囊者前真人張懋丞沒，已命嫡孫張元吉襲承真人之職，以領教事。其族屬人等，數加欺害。已犯者，悉治以法。仍命該衙門移文巡按三司等官，敢有仍前玩法欺害者，悉治以罪。今賜勁張元吉，勉勵進修，用承教事。及令道士高縉雲，周應瑜為贊教官，彥矩、席克中為掌書，專一輔助張元吉行。爾玄君係其祖母，夙受封命，凡一應在家之事，宜早晚訓誨爾孫，令勉學修行，加意保佑，用臻成立。庶為爾宗嗣之福。但在外合行之事，令與高縉雲等商確而行，務在至當，庶圖長遠。果有族屬人等，仍前分外生事，謀害爾家者，令高縉雲等，具實告達御史三司等官，依法拿問，奏來治罪不宥。或高縉雲等，恃此欺凌爾孫元吉？爾亦指實赴御史三司等官陳告，一體拿問。爾尤宜嚴以浪家，恩以睦族，戒飭家人，毋侵害彼眾，庶稱朝廷眷待之意，亦克永保爾家，欽哉。故諭。
　　勅　命
　　正統十二年五月二十五日
　　之　寶
　　頒賜藏經旨
　　皇帝聖旨，朕體天地保民之心，恭成皇曾祖考之志。刊印道藏經典，頒賜天下，用廣流傳。玆以一藏，安奉龍虎山大上清宮，永充供養。聽所在道官道士，看誦讚揚。上為國家祝釐，下與生民祈福。務須祇奉守護，不許縱容閑雜之人，私借觀玩，輕慢褻讀，致有損壞遺失，違者必究治之。諭。
　　勅　命
　　正統十二年八月初十日
　　之　寶
　　十四年
　　命分獻星辰壇，七月，皇后命建保安醮于內庭。
　　景泰元年
　　命建保安醮于大德觀。
　　二年
　　勅給部牒一千，俾度羽士。
　　三年
　　命醮于內庭，禮畢，賜宴仁智殿。
　　四年
　　命分獻風雲雷雨壇，命醮于朝天宮。
　　六年
　　命醮于靈濟宮，錫誥加封正一嗣教沖虛守素紹祖崇法安恬樂靜玄同大真人掌天下道教事。賜法劍一口，特遣中官，護送還山。
　　天順元年二月
　　召見，命建祈謝醮于庭。
　　本年
　　禁諸人私出符籌敕
　　勑正一嗣教沖虛守素紹祖崇法安恬樂靜玄同大真人掌天下道教事張元吉，朕惟國家崇獎道教，所以微顯闡幽，祝釐庇民，而助雍熙太和之盛治也。然必本其源，斯能神其法。蓋自祖宗以來，清理道教，未嘗廢也。近聞各處有假借張真人名色，私出符錄，惑民取財，甚非道教本源神法之意。爾張元吉，乃故真人張懋丞之長孫。昔朕在御，已命襲祖職事。念爾幼孤，恐罹陷害，嘗以劫禁約。今復賜劫，俾爾親族人等，并本山宮觀道士，務要各循禮法，崇重敬信。不許欺侮侵凌生事，．迨有仍前假爾名色，私出符條，一體治以重罪。爾宜清心勉學，祗承玄範，茂闡宗風，毋墜先業，尚欽承之，毋忽。故勅。
　　廣　運
　　天順元年七月初一日
　　之　寶
　　三年
　　召見，賜宴內庭，再命進太上延禧
　　錄。
　　四年
　　上御齋宮召對。
　　加封高氏為太玄君誥
　　奉天承運，皇帝制曰：朕惟神明之冑，國家所崇。嗣其教者，既有真人之封，為之室者，復有玄君之命，所以嘉獎玄元之道於無窮也。爾慈惠靜淑玄君高氏，乃追贈正一嗣教崇玄養素寂靜真人留綱之妻，封正一嗣教沖虛守素紹祖崇法安恬樂靜玄同大真人掌天下道教事元吉之母。早失所天，守節孀居，撫育孤幼，克底成立，時惟丕振宗風，皆爾之力也。玆特加爾為太玄君，封號如舊，錫之誥命，以示褒旌爾。尚益勵貞潔，以近景福，用昭恩寵。欽哉。
　　制　誥
　　天順四年二月初六日
　　之  寶
　　五年四月
　　上遣使至山，召赴闕，俾醮于大內玄天祠。七月，命就朝天宮修祈謝禳熒醮，禮畢，召對。准奏，大赦天下。
　　六年三月
　　准辭還山，抵游河，上特遣錦衣衛百戶劉昇，令以原給符驗，外加撥馬快紅追送。
　　八年
　　命建檜謝醮于內庭，錫誥加封正一嗣教體玄悟法淵默靜虛闡道弘化妙應大真人。
　　再加封高氏太玄君誥
　　奉天承運，皇帝制曰：朕惟神明之冑，克闡玄元之道者，國家既褒顯之，而又加恩於其親，所以重原本而廣孝道於無窮也。爾慈惠靜淑太玄君高氏，乃正一嗣教體玄悟法淵默靜虛闡道弘化妙應大真人掌天下道教事張元吉之母，早失所天，孀居守節，撫育孤幼，克振宗風，婦道母儀，昭于閨闖，眷玆玄行宜用褒旌。玆特父#1封爾為慈和端惠貞淑太玄君，錫之誥命，以昭異數爾。尚益勵善德，近景福於悠久。欽哉。
　　制　誥
　　天順八年七月十二日
　　之  寶
　　成化元年
　　上御文華殿召見，賜宴殿中。
　　二年正月
　　上遺中官，以天廄良馬及文錦朱履酒果之屬資賜為壽。翌日，仍賜宴內庭。十一日，命分獻風雲雷雨壇。二月，命建昇真醮于大德觀。
　　申禁假造符錄敕
　　勑正一嗣教體玄悟法淵默靜虛闡道弘化妙應大真人張元吉，朕惟道教有護國庇民之功，國法有佑善懲惡之典，此理勢相資，不可缺者也。爾先世，乃神明之裔，代以嫡長相承，掌領道教，其來久矣。迨爾幼孤，族屬人欲相侵奪，賴我先帝聖明，特命爾襲授爾祖張懋丞真人之職。乃賜動禁約，維持用底二安全尚慮。事久，人頑，或生拓害。復賜爾動俾爾親族人等，各遵禮法，崇重玄教，不許越分侵犯，及不許一應無藉之徒，假爾名色，私出符錄取財，有乖道法。違者俱治以重罪不饒。仍命道士鄧玉玄，王紹通為贊教，林智茂，朱文吉為掌書，助爾行事。尚體朕至懷，恪精玄教，茂振宗風，為國祝禧，為民祈福，以副朝廷崇獎之意，欽哉。故諭。
　　廣　運
　　成化二年三月日
　　之　寶
　　三年
　　上御大善殿召對。聖語勉以護國保民，特恩更給金鏤正一嗣教大真人府印并玉印，御書大真人府四字，賜縣於府第閥額。
　　錫誥加封正一嗣教體玄崇默悟法通真闡道弘化輔德佑聖妙應大真人掌天下道教事，仍遣中官秦勤資賜蟒衣玉帶之屬。
　　五年
　　命醮于朝天宮。
　　皇明恩命世錄卷之六竟
　　#1：『父』字原文不清，疑是。
　　皇明恩命世錄卷之七
　　四十七代大真人張玄慶
　　成化十三年
　　召見，命中使梁芳傳旨，聘成國公朱儀之女為配。明年，命親赴南京畢姻，仍賜蟒衣玉帶，加撥馬快紅送回山。
　　授大真人誥
　　奉天承運，皇帝制日：朕惟玄教聿興，惟陰斕於化理，宗風丕闡，在精練，在勤誠。繼嗣續之，有人宜褒顯之□ 無吝爾。張玄慶乃神明遙冑，福地高門，’警敏可嘉，靜虛是尚，玆當襲爾祖陰。特命為正一嗣教保和養素繼祖守道大真人領道教事，爾其益懋進修，率修道範，毋尊立守，永祝國釐，則惟爾能欽哉。
　　制　誥
　　成化十三年十二月二十一日
　　之　寶
　　封母吳氏玄君誥
　　奉天承運，皇帝制曰：朕惟至道無名，而修其道者，教斯尊。嗣世有源而厚其有源者，恩必及玄門。愆慶孫紹祖，封國恩榮，須母因子貴。爾昊氏，乃正一嗣教保和養素繼祖守道大真人張玄慶之母，柔慈夙秉和惠，可稱訓子克成，宜膺寵命慈。特封為志順淑靜玄君，服此茂恩，永光閨範。欽哉。
　　制　誥
　　成化十三年十二月二十一日
　　之　寶
　　二十年
　　申禁偽造符籌敕
　　皇帝動諭軍民諸色人等，朕惟廣信府貴溪縣龍虎山，乃張真人世居掌教之所。自其祖流傳符錄，以授于人。洪武年問，曾有令禁，約不許偽造惑民取財。永樂年問，有令買魚於本山河內放養長生，不許諸人網釣。購來豪勢刁潑之徒，往往偽造符錄，偷盜魚鮮，違朝廷禁令。今嗣教真人張玄慶以為古。，特降動禁約，今後一應軍民諸色人等，敢有恃頑刁潑，偽造偷盜者，聽所在官司挈問。如官司不能鈴束者，一體治罪不饒。故諭。
　　勅　命
　　成化二十年二月二十三日
　　之　寶
　　二十一年
　　特勃江西守臣重建大真人府第，命降香大華蓋山及鐵柱官。
　　二十二年
　　召見，命醮于欽安殿。
　　弘治三年
　　命建祈聖嗣醮于內庭，明年皇太子誕生，賜玉帶金冠蟒衣之屬。
　　九年
　　欽遣太監李瑾，李珍捧動命建保民大醮于上清宮，以撫臣并兩司掌印官陪祀。
　　十一年
　　命建祈雪醮于朝天宮。
　　十二年
　　須賜牙圖書二顆，命進太上延禧錄。
　　十四年
　　韶入朝，上御欽安殿召見，命坐賜宴
　　十五年
　　命陪祀　長陵。
　　賜准致仕敕
　　勅正一嗣教大真人張玄慶：惟爾祖宗，世領道教，嗣有封秩，以至于爾，繼承不替，蓋亦有年。近因爾朝賀至京，奏稱有疾，自乞退閒，令男張彥頨替襲真人職事，玆特允所奏。爾既優閒，宜深居習靜。保養形神。而彥頨亦要精通法業，善守名秩，以紹宗風，以無忝於前人，斯不負朝廷寵遇之意。爾其慎之，慎之，故勅。
　　廣　運
　　弘治十五年三月十九日
　　之　寶
　　本年
　　命資香達天日，葛仙，華蓋，武當，鶴嗚等山，詔遣通州衛指揮領官兵護送還山。
　　十八年
　　錫褒問書
　　皇帝書致正一嗣教致仕大真人張玄慶，朕惟玄風丕振，三極建于春臺。化雨均霑，八荒躋于壽域。派延仙譜，慶衍皇圖，業惟精于諍修，功斯顯于贊斕。惟爾丰標散逸，氣質純誠，傳祖宗百世之休，揚天地萬年之譽。方其分符受命也，既嘗盡職于委身，及其解組還山也，輒乃歸真于遁跡。一塵不染，瑩三尺之冰壺，萬慮咸消，澄九霄之霽月。超凡入聖，伏虎降龍。泉石養高，琴蹲適興，顧沖虛之妙道，實利濟之真光。蚓玆繞膝編斕嘉袍質之有託，滿前蒼木，幸榮辱之。無干佇想清容益懷遠，況致言重復注意勤虔，惟其亮之。
　　廣　運
　　弘治十八年二月二十二日
　　之　寶
　　論禁止偽造符籌敕
　　皇帝勅諭正一嗣教致仕大真人張玄慶：邇年以來，各處符錄，恣意妄傳。近已命禮部行文，一體禁約，務要遵照。洪武，永樂年問，事例悉從嗣教大真人門下請給，爾惟鑒察朕意，亦要拘禁家下人等，謹守法旨，毋得偽造褻慢，庶幾清規不素，妙道益崇。故諭。
　　廣　運
　　弘治十八年三月二十二日
　　之　寶
　　賜書軸銀幣敕
　　勅正一嗣教致仕大真人張玄慶：爾子大真人張彥頨來朝，附至聖像，靈符，古劍等儀珍修之餘，備誌誠梱。知爾動止清嘉天和安養，深慰朕懷。玆具畫軸，蒼銀，幣帛，用將遠恍，爾其鑒納。故勅。
　　廣　運
　　弘治十八年三月二十二日
　　之　寶
　　命齋香燭敕
　　勅正一嗣教致仕大真人張玄慶：得疏知爾欲往武當山，鶴嗚山，葛仙山三處一遊。顧玆天時和煦，民物康阜，乘興登覽，不妨清暇。玆特俞允任從擇吉前去鶴嗚山，途路修阻，恐有跋涉之勞，欲往任意，如或不往，遣人資香達誠，亦可其所履。尚冀勉加珍重，早還仙諦，以副朕望。玆具香燭九分，同緘馳附，煩為轉獻，以表朕敬奉之誠。故勅。
　　廣　運
　　弘治十八年三月二十二日
　　之　寶
　　皇明恩命世錄卷之七竟
　　皇明恩命世錄卷之八
　　四十八代大真人張彥頨
　　弘治十四年
　　詔隨父入朝，上御欽安殿召見，命坐賜宴及玉帶綵衣之屬，錫誥授正一嗣教致虛沖靜承先弘化大真人，掌天下道教事。
　　正德三年
　　命給度牒五百，度羽士。
　　修建大上清官敕
　　勅內官監太監李文，龍虎山清宮毀壞，先帝常有旨修蓋，後因地方多事，未曾舉行。近該正一嗣教真人張彥頭，奏乞蓋造。今特命爾前去彼處，會同江西鎮巡等官，督同都布按三司委官人等，提督修蓋。其合用物料人力相工派辦，務要照依舊式，使規模停當，財物堅固，毋得遲延歲月，虛費錢糧。且江西地方人民艱窘，盜賊未寧，爾尤宜持廉秉公，安靜行事，戒飭下人，不許因而侵剋科害，致生嗟怨斯為。爾能如違，責有所歸。爾其慎之，慎之。故勅。
　　廣  運
　　正德三年六月十二日
　　之  寶
　　七年
　　命陪祀泰壇。
　　十五年
　　上南狩，或言牛首山後湖各有妖，召見于行在所，命往除之，扈駕還京。
　　嘉靖元年
　　召問，對以清心寡欲，稱旨。特准還山，請太上延禧諸階法錄以進。
　　三年
　　韶聘安遠侯柳文之女為繼室，命留都內外守備官陪往親迎。
　　五年
　　加封大真人誥
　　奉天承運，皇帝制曰：朕紹膺休命，祇率舊章，惟治化之誕敷，亦玄宗之不廢。爾正一嗣教致虛沖靜承先弘化大真人張彥順，裔出炎漢，道本周聰，符錄得於真傳，鍊養契乎樞要，念蔭承之既久奔走，惟勤嘉感格之通靈，禱禳多驗。玆特封為懷玄抱真養素守默葆光履和致虛沖靜承先弘化大真人，掌天下道教事，錫之誥命。爾尚清虛之教，以益振乎玄風，弘利濟之心，以增光于王化，永保景福，敷錫群倫。欽哉。
　　制　誥
　　嘉靖五年二月初三日
　　之　寶
　　加封敕
　　勅正一嗣教大．真人張彥頨，今特加封爾為懷玄抱真養素守默葆光履和致虛沖靜承先弘化大真人，掌天下道教事，給與誥命，以為爾榮。其上清官道士傅德岩，邵啟南，著做大真人府贊。教余永壽，詹望奎著做掌書，各令到任管事。爾宜仰遵朕命，恪守清規，以祈福佑於悠久，仍鈐束各官，令其公勤趨事，不致息忽‘廢馳，庶副崇重之意，欽哉。故諭。
　　廣　運
　　嘉靖五年二月十五日
　　之　寶
　　命祈禱于太和山敕
　　特諭正一嗣教大真人張彥頨：今朕命爾前詣玄天福地，修建清醮，一以為國大本，一以為民祈福。爾務精一乃心，恭虔致恪。尤須鈐束下人，及差去蓋府官員，爾亦斟酌調理被所占地址，就量復原舊。惟在謹慎用心，勿息乃事。庶副朕至意，亦於教門有光，欽哉。
　　廣　運
　　嘉靖五．年二月十六日
　　之　寶
　　重建大真人府第敕
　　勅內官監左少監吳猷：近因正一嗣教大真人張彥頨，奏稱光年府第已壞，乞要差官起造。今特命爾前去彼處，依式樣督工。上緊蓋造，合用錢糧，令彼處巡撫巡按三司等官措置。應用人夫，於鄰近州縣派撥到彼做工。爾須計算工料，如法整理，務要堅實，尤宜秉公持廉，安靜撫卹匠作軍夫人等，俾各食息以時，勞逸適均，而皆樂於趨事斯為。爾能毋得因而科擾，致人嗟怨，如違責有所歸，爾其如動奉行。故勅。
　　廣　運
　　嘉靖五年三月日
　　之　寶
　　本年五月
　　欽須神像并賜印記諭
　　司禮監太監鮑忠傳奉聖諭以所奉三清四帝列曜神像，著吳猷資去龍、虎山大真人府萬法宗壇安祀。併賜銀鏤掌法仙卿之印一顆，牙刻宗傳之印一顆，欽此。詔戶部查復上清宮田糧侵匿于豪民者，降動禁護。
　　本年
　　元陽帝君親筆書復師真幕前，玆自二月，師回，建醮于武當山。一向未聞信回，今八月十八日，得致一真人轉到師書一封，知其遠涉，暑天勞辛路次。予復觀之，又知師以犯人陳某，欲予宥他但罪，甚矣，予已知之，師可攝養時序以迎和氣。惟大闡玄妙之功，弘彰利國之奧，誠以格天，佑予皇圖，永綿萬世也。予亦奉天以敬，體道以德，勉作政教耳。又倘武當山宮觀處，或至理丹冊法書神物，勞師訪與，遂予慕道之誠心也。今因使還，持此以復，惟師知之。
　　嘉靖五年中秋復四日。
　　六年
　　元陽帝君書奉玆者：去歲，命師躬詣萬法祖師福地，安神修醮，並靜樂宮建祈嗣齋，深勞真體，予正思問。而左至靈，昊尚禮七月終至京，得聞師建醮事畢，回幕。繼而舍人張顯等於九月方到京，承以福地珍產靈物等項，予謹收已。今因使回，特令持以意誠往答。又蓋造法壇府第，有司慢毀，不遵予命，欺侮法度，今已令上緊蓋造，即日回話。惟師暫屈仙仗，以待工完日，回居舊府，惟師知譽。
　　嘉靖六年九月吉日
　　七年
　　命陪祀星辰壇。
　　十一年
　　重修大上清官敕
　　勅內官監左監丞曹玉：江西龍虎山上清宮殿宇，年久損壞，即上緊修理完備。其勅建仙源宮，照依降去圖樣，如式蓋造，務各基址堅固，棟宇壯實，以圖永久，用稱朕事神之至。今特命爾前去，會同彼處撫按官督，同該司府等官，查照先年事例，一併修造。合用物料，夫匠錢糧，悉照該部題准事理處置應用，務要綜理周密，區畫得宜。爾為內臣，受玆委任，尤須持廉秉公，安靜行事，撫卹匠役人等，俾食息以時，勞逸適均，樂於趨事，斯爾之能。毋得因而縱容，科擾役占，刁蹬需索，致生嗟怨，自取罪愆。事完，將修蓋過殿宇，支用過錢糧數目，造冊奏繳。爾其慎之。故勅。
　　廣　運
　　嘉靖十一年三月初七日
　　之　寶
　　十四年
　　准照舊崗免通戶差認旨
　　該戶部欽奉聖旨，正一大真人，不是今日的，我皇祖已有恩旨，所奏都准，他有司不許欺慢，你每但知賣公爾，且不查究，特命悉鐲之。
　　十六年
　　提問沿途違慢官吏旨
　　聖旨：張彥頨總領道教，赴京朝賀，先朝屢有明旨，著沿途有司應付，各該地方官吏，如何不行支給。著巡按御史查提了問巡撫官，且不查究，今後務要嚴加戒飭，軍衛有司，一體應付，不許遲違恨事，該衙門知道。
　　本年
　　命祈雪于內庭，賜金冠，玉帶法器，銀幣之屬
　　十七年正月
　　命建金錄大齋于內皇壇，賞賫有加.
　　命沿途衙門照例應付敕
　　勅正一嗣教懷玄抱真養素守默葆光履和致虛沖靜承先弘化大真人掌天下道教事張彥頨，得爾奏稱，每三載依例朝覲，沿途經過有司衙門，不肯照例應付，以致道路多阻，赴朝失期。先年奏有明旨，又復違背等因，玆降動旨以護爾，凡爾朝賀等項來京，往迴經過處所，軍衛，有司，驛遞等衙門，即便照例一體應付，不許留難，敢有仍前息慢俟事，聽爾指實奏聞處治。其欽承之。故勅。
　　廣  運
　　嘉靖十七年二月初四日
　　之  寶
　　本年
　　命往齊雲巖修醮敕
　　勅正一大真人張彥頨，往歲嘗命真人李得晨恭詣齊雲巖北極真武神祀建醮檮嗣，果獲靈應。今特命卿詣彼虔修齋醮，一以謝神，一以上祈母壽。事畢，卿還山，著隨去高士聶一然回奏卿經過去處，軍衛，有司，驛遞等衙門，即便照例應付，不許欺慢留難，如有不遵勅旨，故違俟事者，聽卿奏聞處治。故勅
　　廣  運
　　嘉靖十七年二月十九日
　　之  寶
　　十八年
　　准奏齊雲山如太和山，例除官道，住持，管理，賜神宮名曰：玄天太素宮。仍免本山香錢解京，降勅禁護。
　　聖母升遐示哀手書
　　象一帝君，書奉正一嗣教張真人幕下，予真積深愆，不自罹上喪慈親於戊戌之十二月四日，徒裂五內之已矣。復於南華親視陵園人處，是時，可不重傷耶。況母壽未臻于中，淹患連歲，以朝繼夕，以夕繼朝，指望安復，何期二聖同棄我，哀哉！聊書予苦，衷以告哀，餘不備師，其亮我云。
　　元  陽
　　嘉靖十八載孟秋吉日象一拜
　　寶  記
　　賀生子書
　　象一帝君，書奉正一師，昨月得聞天垂眷于宗領。道嗣開源，予喜不已。須旦夕保視，玆使回順，令持物為賀，至可收納不備。
　　元陽涵極
　　己亥歲季冬吉日象一書奉象一帝君寶
　　十九年
　　暫免人朝敕
　　皇帝勅諭正一嗣教大真人張彥頨，朕惟我皇祖之制，天下大小衛門官員，凡三歲一朝覲，卿亦在與焉，重爾教也。今年又當其期，朕念卿中年方得一子，矧在襁褓，或難遠離。特遣行人黃如桂往諭，今次特暫免卿來，俾卿得專守視，見朕保慎爾嗣之意，卿其欽承之哉。故諭。
　　勅　命
　　嘉靖十九年五月初五日
　　之　寶
　　二十一年
　　贈朱氏宋氏玄君誥
　　奉天承運，皇帝制曰，母之於子，既均教育之勞，君之於臣，必體顯揚之願。事有關於風化，恩豈限於常科。爾朱氏乃已故太師兼太子太傅成國公儀之女，今正一嗣教大真人掌天下道教事張彥頨之嫡母。勳門毓秀，宦族揚芬，行儉且勤，性柔而正，相夫契清微之妙，教子敦玄素之誠，邦國藉以祝釐，羽風因之丕闡，爰推懿訓，用錫綸章，玆特贈為端柔順德玄君錫之誥命，賁光寵於九原，衍休聲於百世。
　　制曰：子以母賢信，慶源之有自，母因子貴，宜恩典之是加，顧玆玄教之臣，可怯褒嘉之命。爾宋氏乃錦衣衛指揮使清之女，今正一嗣教大真人掌天下道教事張彥頭之生母，簪纓茂族閥名家，賦性溫柔，克著儉勤之德，持身端謹，式資清靜之風，揆厥所由，宜申褒錫，玆特贈為柔慈崇善玄君，錫之誥命，服此隆恩，永光泉壤。
　　制　誥
　　嘉靖二十一年三月初九日
　　之　寶
　　贈李氏吳氏柳氏為玄君誥
　　奉天承運，皇帝制日，褒崇之錫，以報賢勞，恩命之須，實旌賢淑，此朝廷之著典也。正一嗣教大真人掌天下道教事張彥頨妻李氏，乃襄城伯都之女，系出勳門，早歸玄族，克修婦道，懋著賢聲，爰推寵異之章，實體爾夫之請，玆特贈為沖虛柔惠玄君，錫之誥命，敬服殊恩，光爾幽室。
　　制日：臣有事君之誠，褒榮宜厚，婦有從夫之義，寵命惟均。風化所關，存亡奚間。正一嗣教大真人掌天下道教事張顏篇繼妻吳氏，乃錦衣衛指揮珍之女，蚤承姆訓，作配名門，淑慎有儀，柔嘉維則，陰斕玄教，俾益良多，玆特贈為安妙善常玄君，錫之誥命，冥漠有知，承此優眷。
　　制日：朝廷推恩臣下，必褒榮其妻，所以厚人倫之本，勵相成之道也。正一嗣教大真人掌天下道教事張彥頨繼妻柳氏，乃安遠侯文之女，出自勳門，于歸宦族，性資淑慎，容止柔嘉，默相玄風，式彰令聞。玆特贈為莊惠志道玄君，錫之誥命，靈爽如存，飲承渥命。
　　制　誥
　　嘉靖二十一年三月初九日
　　之　寶
　　本年
　　命給部牒五百度羽士。勅江西巡撫禁約撫州民私造偽籙
　　二十二年
　　再免人朝敕
　　皇帝勅諭正一嗣教大真人張彥頨，朕惟我皇祖之制，天下大小衙門官員，凡三歲一朝覲，卿亦在與焉，蓋以卿教宗之後，故重之也。前歲，朕念卿子幼免來，今年又當其期，卿子尚難遠離，特遣錦衣衛百戶喬鑑資劫往諭，再暫免卿來朝，俾得專守視，見朕保慎爾嗣之意，卿其欽承之哉。故諭。
　　勅　命
　　嘉靖二十二年五月十五日
　　之　寶
　　二十八年
　　詔攜嗣子入朝，比至都門，上遣太監高忠傳諭慰勞，資賜嗣子衣帶。明日召見，錫宴便殿，命錄歷代真人名諱進覽。上親灑宸翰賜日：卿子名可日永緒。准奏致仕，紹永緒嗣教襲爵。
　　三十九年
　　特賜侯爵例祭葬卿典諭
　　聖諭：朕正思於二月差官免正一大真人來朝，俾其侍親弗期。昨仲冬，伊父故矣。著照侯爵例給與葬資齋糧麻布一百石，疋祭十三壇，便行文所司遵行，仍差千戶一員，行人一員去諭，免嗣真人來朝，并督視掌行喪禮，該部知道。詔遣行人司行人李琦諭祭，同錦衣衛千戶王正億督視掌行喪禮。旗校二十名，偵察違慢員役。動下該部，如儀以弋陽縣城束疊山書院遷改為葬地，復詔遣錦衣衛千戶溫堯民，督催原差官役作速如侯爵例禮數造完葬。
　　諭祭十三壇文
　　嘉靖四十年　月　日，皇帝遣行人司行人李諭祭正一嗣教大真人張彥頭：卿受國恩，嗣領道教，存神淵默，養性沖虛，祝釐為民，宣勞著績，以時入覲，簡在朕心，式重高風，屢須寵渥，宜延遐祉，以疾告終，訃音來聞，良用悼惜。特加卹典，賜祭遣官，仍令有司為營兆域，卿靈不昧，渙命祗承。
　　諭祭首七，并七七文日：卿凝玄守靜，綽有祖風，闡教匡時，厥功允茂，胡為奄逝，某七倏臨，遣祭有儀，飲承無教o
　　諭祭百日，電安週基，再期禪除文曰：卿神遊仙境，跡化玄都，緬憶真風，換施卹典，日月云邁，某期倏臨，諭祭載須，尚其飲服。
　　皇明恩命世錄卷之八竟
　　皇明恩命世錄卷之九
　　四十九代大真人張永緒
　　嘉靖二十八年
　　詔隨父入朝，及抵都門，上遣太監高忠傳諭慰勞，寶賜莽衣玉帶俾服之。明日召見于內庭，錫宴便殿，准嗣教襲爵，
　　暫免人朝敕
　　皇帝勅諭：正一嗣教大真人張永緒，嘉靖二十九年，例該朝覲之期。朕念爾年幼，專差千戶王勳齋勁傳諭，暫免來朝。爾宜體朕至意，如諭奉行。故諭。
　　勅  命
　　嘉靖二十八年七月二十四日
　　之  寶
　　授大真人誥
　　奉天承運，皇帝制曰：聖化顯裨，夙藉玄元之教，治功默相，式資清靜之風。惟嗣人能紹乎真傳，肆朝廷宜申乎錫命。爾張永緒之先，炎漢之世，揚闡玄機，歷代相承，尊仰師範，逮我皇祖御極，念其祝釐有衛國之功，因錫以世傳真人之命。惟爾稟資英發，賦性通明，克振宗風，嗣承祖蔭，玆特封正一嗣教守玄養素遵範崇道大真人掌天．下道教事，錫之誥命。爾宜愈加持守，益慎焚修，務期熙治運於昌亨，奠民生於康泰，式昭玄祐，永保皇圖，欽哉。
　　制　誥
　　嘉靖二十九年四月十六日
　　之  寶
　　本年
　　詔聘定國公徐延德女為配，命成國公朱希忠，遂安伯陳鍊，議行婚禮。
　　三十一年
　　召見，錫宴內庭。
　　賜伯爵服旨
　　該司禮監黃錦傳奉聖旨，正一嗣教大真人張永緒，著給與伯爵朝祭常服，仍賜常用，欽此。
　　該禮部欽遵題覆，移咨工部製造。紅羅公服一領，玉革帶全紅羅朝服一副，帶事全青羅祭服一領，大紅紛絲衣一領，青紛絲一領，金冠一頂，玉帶一圍，牙質一執，咨送領用。
　　三十二年正月
　　恩命成婚，月餘，差官伴送回府。
　　賜應付旨
　　聖旨：正一張真人，雖有舊例，往迴應付。今次有旨，差官伴送回府，緣何一切都欺視臧大半，著照舊例增與四分之一，不許遲違，該部知道。
　　本年
　　上發內帑銀若干錠，特遣錦衣衛千戶趙虎資勃建正一，靜應，祥符三觀。
　　三十七年
　　欽降香山神像一座，命成祀于萬法宗壇，准加授道士金元清道籙，司左正一銓補齊雲山玄天太素宮提點。准授法師張拱極，丘育才任大上清宮提點，提舉。
　　三十八年正月十三日
　　命早還家論
　　該中官趙憲傳奉聖諭，過了二十日，早回家去，他父親在家盼望著他。欽此。
　　申敕所司照舊優免給與新例助合旨
　　聖旨：這所奏雜差料價，著巡撫官查明，優兔應付，勘合兵部，查照新例，給與舡隻，照舊例起，撥還寫護，勅與他有司，不許欺視，欽此。
　　論有司官員人等不許欺慢敕
　　皇帝勅諭：有司官員人等，朕惟玄元之教，其來尚矣。正一嗣教大真人張永緒，蓋自先世弘演道教，為國祝釐，濟利生民，陰斕皇度，閱歲滋久，玄績益彰，用是加以崇秩，待以殊禮，所以示優眷之意。是真人入覲回，特玆降動曉諭，除雜差料價等項，查明如舊，優免應付，勘合該部，便查照新例，給與舡隻，著照舊例起撥外，其有司官人等俱要遵奉勅旨，不許故欺慢視。如有抗違恣行欺慢者，必治以重罪不宥。故諭。
　　勅　命
　　嘉靖三十八年正月二十九日
　　之　寶
　　四十三年
　　上御西苑召見，命祈雪于朝天宮，又命醮于內殿。明年正月元旦，韶先諸大臣入見便殿，與大學士徐階等七臣，同賜宴殿中。
　　四十四年
　　封徐氏元君誥
　　奉天承運，皇帝制曰：國家於士大夫之配，咸有恩命，以寵榮其身。至於顯紹真宗，默襄玄教，則其賢尤足稱焉。爾故大真人張永緒妻徐氏，出自元勳之門，相我高真之胤，夙諳圖史，能律己於端莊，繼習經詮，恆處心於平等。實生嗣子，用續箕裘，玆特賜封日靜和元君，錫之誥命。夫閑家之道，莫先於靜，睦族之方，莫美於和。爾既婦道之有聞，尚期母道之無忝，式延世澤，以答國恩。
　　制　誥
　　嘉靖四十四年九月初九日
　　之　寶
　　禁約族屬人篤侵害敕
　　皇帝勅諭靜和元君徐氏，朝廷崇重太上教旨，既闡揚其正化，以祈祐於邦家，則必保護其後人，以冀衍於振裔。玆大真人身故，子幼，朕甚憫焉。特賜封爾徐氏為靜和元君，管理內事。仍選清謹道士四名，為贊教掌書，佐理外事。爾於幼子，務須加意愛養，及時訓教，俾無參厥世，以克承國恩。一應族屬人等，但有倚恃行高人眾凌侮侵害者，輕則聽爾差人呈告，撫按司府等官戒治發落，重則聽爾指實奏聞，以憑拿問其贊教掌書。若有所為不法，亦聽爾如前禁治。爾欲正人，先須正己，欲族之不侵侮，亦先須有以睦族，爾其欽哉。故諭。
　　勅　命
　　嘉靖四十四年九月十五日
　　之　寶
　　敕賜祭葬卹典旨
　　聖旨：所奏并一應保卹事宜，禮部便查例來看，欽此。
　　諭祭七壇文
　　維，嘉靖四十四年月日，皇帝遣行人司行人姚光注諭祭大真人張永緒曰：卿嗣領道教，為國祝釐，未及壯年，遽爾役。爰加恩卹，仍撫爾孤，諭祭特頒併營兆域，靈如不昧，渙命祇承。
　　諭祭首七文曰：卿嗣教祝釐，遽爾早世，玆當首七，諭祭再頒，爾如有知，飲承無教。
　　諭祭百日葬期，週期再期，撢除文曰：卿之云沒倏爾許時，爰以某期，載用遣祭，惟靈不泯，服此渥恩。
　　奉皇帝制曰：道統于宗，教隆元始，人本乎祖，典重追崇。爾張彥玳，乃正一嗣教凝誠志道闡玄弘教大真人國祥之祖父，出自玄門，遊于方外，含真靈府啟，乃聞孫丕闡宗風，默襄化理。玆以爾孫之請，特贈爾為正一嗣教秉誠崇範真人，飲茂渥于皇綸，播休光于仙錄。
　　制曰：道教之原，始于玄牝，孫謀之裕，啟自重闈。爾楊氏乃正一嗣教凝誠志道闡玄弘教大真人張國祥之祖母，毓秀名閨，作嬪仙裔，發祥再世，丕紹真宗，玆特贈爾為安淑玄君，祇服恩綸，永昌靈緒。
　　制　誥
　　萬曆三十年三月十四日
　　之　寶
　　奉天承運，皇帝制曰：朕惟道莫先於忠孝，恩莫大於追崇，此重本著典也。爾張永紹，乃正一嗣教凝誠志道闡玄弘教大真人掌天下道掌事國祥之父，技連仙裔，蛻蚤塵囂。今因爾子推恩，贈爾為正一嗣教崇謙養素真人，錫之誥命，昭玆異數，賁爾冥靈。
　　制曰：至道之宗，有名為母，若弗獲偕榮於前，而得延澤於後，則尤宜旌節而廣孝焉。爾夏氏，乃追贈正一嗣教崇謙養素真人張永紹之配，封正一嗣教凝誠志道闡玄弘教大真人掌天下道教事張國祥之母，守志茹蘗，訓子承玄，玆特錫之誥，封為靜恪玄君。爾其益茂修娉，永昌祚胤，欽哉。
　　制　誥
　　萬曆二十三年五月初一日，.
　　之　寶
　　奉天承運，皇帝制曰：朕惟皇王御宇，凡祝釐陳秘，錫福導民，所以陰斕化理者，率道教是崇。爾張國祥，襲蔭有年，檮祈多驗，心每懷乎沖退，例宜示夫寵嘉。玆特封正一嗣教凝誠志道闡玄弘教大真人掌天下道教事，錫之誥命，爾其懋培捆慷，堅勵修持，播真風以成家，彰玄化於奕世，庶裨祚運，無負優崇。欽哉。
　　制曰：斕教軌於人倫，偕榮比於恆典。若乃儲徽華冑，媲美玄門，則其賢尤足嘉焉。正一嗣教凝誠志道闡玄弘教大真人掌天下道教事張國祥妻謝氏，乃前宗人府事太子太保駙馬都尉韶之女，系出帝乙之妹，初賓倦室之支。能脫穠華，自甘澹泊，事姑以孝，修績惟清。今持錫之誥，封為靜淑玄君。爾尚效代終於靜專，作好述於貞淑，式增道範，永副綸褒。欽哉。
　　制　誥
　　萬曆三十三年五月初一日
　　之　寶
　　皇明恩命世錄卷之九竟