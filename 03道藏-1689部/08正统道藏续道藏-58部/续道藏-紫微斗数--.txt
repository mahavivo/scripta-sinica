紫微斗數
　　經名：紫微斗數。撰人不詳。三卷。底本出處：《萬曆續道藏》。 
　　紫微斗數卷之一
　　論次序
　　一定時刻，二起八字，三立格局，
　　四排星辰，五立坐命，六起大運，
　　七起大限，八書化曜，九書喜忌，
　　十排吉凶。
　　一看八字強弱。
　　日主生旺，刑沖破害，三合六合，開殺氣化，輕重淺深，進退發神，墓庫空亡。
　　二看立格用神。
　　財官印食，傷制偏正，比劫梟敗，日主所生，天德月德，歲德德秀，貴祿刃殺，祿馬向背，金神魁罡，拱格總論，井欄倒沖，飛天雜氣。朝陽龍背，遙已趨乾，從棄去留。
　　三看命宮空貴。
　　守命宮星，三方四正，運限生尅。十二宮身事，十二宮長生，十二宮馬前。殺□□□□坐墓坐祿，加盤通關。
　　四看六親多寡。
　　優劣強弱，死絕成敗。陰錯陽差，情性相貌。
　　五看行運興衰。
　　生扶剝削，合尅向背，墓庫啟壓。
　　六看守限星照。
　　鬼敗沖犯，反吟伏吟。天羅地網，殺墓照正。起倒灾福。
　　七看流年星宮。
　　日歲征犯，吉凶星宿。太歲併殺，刑合日主。命運生傷。
　　八看倒限神殺。
　　有無救助，椽盡馬倒。直難星主，化曜吉凶。運限倒例。
　　九看落枕安慰。
　　遭虎遇蛇，吊脛自割。溺水犯湯火，牢獄斬絞。屈死於路，有無棺木。
　　十斷死命運限，期年月日時刻之應。
　　推論生歲掌法
　　十歲起於甲戌年，二十甲子逆流旋。
　　三十甲寅居其位，甲辰四十起期行。
　　更逢五十立甲午，六十花甲在申先。
　　輪至所生年分上，始知幾歲可推言。
　　右法，看所生在何辰甲子，即以其甲子天十，順類至甲，看在何辰，就以此甲逆流至此生之辰，即見若干歲也。
　　論小兒時刻應例
　　子午卯酉向父生，人物小巧頂中平。
　　寅申巳亥雙頂定，半偏向父體中停。
　　辰戌丑未還偏頂，背生於父係肥人。
　　定時刻例
　　半夜子刻鷄嗚丑，平旦寅時日出卯。
　　食時辰兮屬中己，午日中未日側眇。
　　黃昏戌兮睡屬亥，晡時申兮日入酉。
　　命星時刻度數總論
　　天庫宮
　　子時上四刻，先刻母。自成計，作事進退，有成有敗，難為六親，衣祿不足，兄弟無情。
　　天貫
　　子時中四刻，無尅破。作事起倒，末年稱意。命招六畜、田財，兄弟無情，少靠之命。子時下四刻，先尅父。兄弟不得力，子息遲招，一生勞碌，作事有頭無尾，只宜出祖過房，六親難為，無倚之命。
　　紅鸞宮
　　丑時上四刻，無尅破。衣祿足，祖業招，文武皆能，近貴人，于息有灾殃，少六親和兄弟，須有無情疏之命。
　　丑時中四刻，先刻父。衣食不足，祖業難招，發達遲，為人無力，多愁怨，好惹是非，心慈口直，事不藏機，兄弟六親冰炭，自卓自立，晚年吉也。子息難為，須有宜遲。丑時下四刻，先刻母。六親不得力，兄弟亦無情，心慈性直，衣祿近貴，藝術立心身，子息稀招之命。
　　天空星
　　寅時上四刻，先尅父。六親少靠，少年勞碌，自卓立，衣食不足，多憂慮。晚年發福，祖業稀招之命。
　　寅時中四刻，無尅破。為人有成有敗有權柄，衣祿足、富貴，性急輕怏忠直，六親少倚，兄弟須有情，疏子息，桃花夾竹之命。
　　寅時下四刻，先尅母。六親不得力，僧道之命。勞碌身，若出祖成家，心常不足，兄弟少倚，子息遲招，中末興家之命。
　　天壽宮
　　卯時上四刻，先尅父。兄弟須有無情，六親淡薄，初年奔彼進退祖業興衰，作事起倒，子息初虛後實。
　　卯時中四刻，無尅破。命招橫財，近貴，藝術立身。兄弟少倚，六親無情、中末富足，子息有，平穩之命。
　　卯時末四刻，先尅母。十成九敗多進退，六親無靠，兄弟少倚，初年妻室添婚姻，謀由遂意，祖業稀招之命。
　　天印官
　　辰時上四刻，無尅破，一生近貴，衣祿足，和氣春風，心行公道，逢危不險，兄弟睦，子息不孤之命。
　　辰時中四刻，先尅父。衣祿辛苦，祖業希疏，進退多端，腳忙手亂，子息不孤，先敗後成家之命。
　　辰時末，先刻母。兄弟無，六親少靠，幼年奔走，進退顛倒，祖業難靠，子息先虛後實，妻宮和諧之命。
　　巳時初四刻，兄弟三四，有文有武，大事化小，逢險不怕，遇難無危，到處春風，妻招美質，子息二三，初運平平，晚運亨通。祖業頗招之命。
　　巳時中刻，先尅母。為人多計巧，言詞過人，有施為，兄弟森杖，祖業興家，中末則吉，子息不孤之命。
　　巳時末四刻，六親不得力，兄弟無情，妻室早偕子息，桃花夾竹，一喜一憂，末後成家之命。
　　天印宮
　　午時上四刻，無尅破。近貴人，衣祿足，祖業自文武皆能，或藝術立身，兄弟有無情，六親冰炭，子息不孤之命。
　　午時中四刻，先尅父。衣祿辛苦，祖業稀疏，多成多敗，腳手常忙，先難後易，兄弟不得力，六親難為，子息初虛後實。
　　午時末刻，先尅毋。六親兄弟俱無，靠十成九，敗進退多端，衣祿不足，自卓自立，祖業難招，子息不孤，自興家之命。
　　紫微殿駕
　　未時上四刻，無尅破。兄弟有四，外和氣到處春風，心行平直，恩中招怨，出祖成家，六親稀招，和子息不孤，祖業頗招之命。
　　天虛
　　未時中刻，先尅父。衣祿足，自然和氣春風，心行公道，恩中招怨，出祖成家，六親少倚，兄弟情疏，祖業興衰之命。
　　未時下刻，先尅母。兄弟二三，衣祿足，心慈性直，為人有功，一喜一憂，也沉也浮，把虎頭捉虎尾，逢凶不怕，遇險無危，一生平穩之命。
　　天祿分宮
　　申時上四刻，無尅破。為人近貴，性巧聰明，逢危不險，大事化小，一生安穩，衣祿無虧，六親和，兄弟睦，子息不孤之命。
　　申時中，先尅父。六親不得力，兄弟難為，自卓自立，近官出入聰明，祖業稀招，終成家業，妻宜兩硬，子必先虛。
　　申時末刻，先尅母。六親兄弟俱無靠，妻室早諧子，桃花夾竹，為人多巧多能，一生平穩，成家春風之命。
　　天福分宮
　　酉時上四刻，無尅破。衣祿足，招祖業，性巧聰明、作事勇猛，如龍似虎，文武皆通，或富或貴，成家之命。
　　酉時中刻，先尅父。兄弟少靠，近貴人，心行正道，衣祿自然，作事有頭無尾，出祖成家，六親少和，子息不孤之命。
　　酉時末刻，先尅母。六親不得力，兄弟亦無情，一生多成多敗，招怨，自成家計，子息遲招，作事迴進退之命。
　　文昌分宮
　　戌時上四刻，先刻父。兄弟不得力，六親亦稀，子息實又虛，衣祿足，心直良善，有橫財，出祖成家，少孝順，自成家之命，損妻換績。　　
　　戌時中刻，先尅母。為人多計較，性巧聰明，好生怏樂，忠良出類，言詞過人，有施為，六親稀和，兄弟須有，無祖業興家，中末則吉，子息不孤之命。
　　戌時末刻，無尅破。為人不得力，計較聰明，文武皆能，出家有權，能主富貴，六親稀，兄弟有無情，祖業稀，招子息，先虛後實也。
　　天貫分宮
　　亥時上四刻，先尅母。作事略為能，六親少靠，兄弟無情，中未則吉，自成家之命。
　　又天貫分宮
　　亥時上四刻，先尅母。作事略能為，六親無靠，兄弟不招，出祖成家，子息遲招，末年得吉之命。
　　亥時中刻，無尅破。三十年前父母在，作事起倒，自有權柄，逢凶不怕，膽志性剛，無險無危，六親稀和，兄弟須有情，疏祖業有之命。亥時末刻，先剋父。衣祿不足，性格和柔，難為頭夫妻，六親少靠，兄弟無情，初年一成一敗，末年方立，成家之命。
　　術天機
　　照膽經四言十八飛星直指序
　　十二宮分
　　紫微，天虛，天貴，天印，天壽卹天，紅鸞，天庫，天貫，文昌，天福，天
　　四星分宮
　　天杖，天異，毛頭，天刃，天姚在丑順行，天刑在酉順行，天哭合太歲。
　　順排流年例
　　太歲逼凶而入局，夢入南柯，流年會殺於當年歌異蓬露。
　　一太歲，二太陽，三喪門，四太陰，五官符，六死符，七歲破，八龍德，九白虎，十福星，十一吊客，十二病符。
　　凶十八星於十二宮歌
　　子行起正逆向行，數至生月便安杖。
　　異毛刃逆杖後隨，生年合處哭星傍。．
　　杖星宮裹起生時，順數卯處安命之。
　　單從杖上起初一，不問陰陽男女逆。
　　兩日之半行一宮，數至生日身宮住。
　　又從未上順數子，遇著生年便布紫。
　　虛貴印壽逆相逐，空鸞庫貫文福祿。
　　刑酉姚丑皆順行，數至生月是其星。
　　群星依此各排定，禍福從頭論重輕。
　　起紫微例
　　凡起紫微、虛、實、印、壽、空、鸞、庫、貫、文、福、祿，並從未上起子，順數至本人生年，安紫逆數，一宮安一星假。如人命寅年生，從未一起子，順數至酉，起紫逆布虛，貴、印倣此。
　　起天杖例
　　凡起天杖、異、毛、刃，並從子上起正月，逆數至本人生月安杖，逆布異、毛、刃。
　　假如正月生人，在子上安杖，亥上安異，戌上安毛，酉上安刃。倣此。
　　起天刑例
　　凡起天刑，從酉上起，正月順數，至本人生月安天刑。
　　起天哭例
　　凡起天哭，與本人生年相合，安哭。子與丑合，如子年生人，丑上安哭。
　　安命例
　　凡從仗星順數，本人生時是印時，則從子上起申，順數至未逢卯，便是命官。
　　安身例
　　從杖上逆數，一宮兩日半，五日二宮，數至本人生日安身，不分男女皆逆。如遇初三、十三、二十三、初八、十八、二十八，此六日午時，不過宮未時過宮。
　　起大限例
　　陽男陰女，從命宮順數，十年行一宮；陰男陽女，從申宮逆數，十年行一宮。
　　起小運例
　　陽男陰女，從申宮逆數，一年一宮，陰男陽女，從命宮身，數，一年一宮。
　　十干所屬陰陽
　　甲丙戊庚王屬陰，乙丁己辛癸屬陽。
　　論大小限
　　限行限陷要為火，惡曜加臨禍併來。
　　更把流年推月分，病如不死也傷才。
　　順排流年例
　　一太歲，二太陽，三喪門，四大陰，五官符，六死符，七歲破，八龍德，九白虎，十福星，十一吊客，十二病符。
　　定死生訣
　　夫星之分野，可察灾祥，推人之死生，最難測。論大人若論死生者，先看天哭，次看天虛在何宮照，身命何宮者。
　　若天哭正臨身命，更與天虛同位，善星又且無力，其人生下，不出三五而死，亦有二日而死。如二星見命不見身，見身不見命，亦不過數歲而死。身命如得善星救助，則其限盡而死。更看被刑刃對照，同主則主惡死，無善終也。限行亦此斷之，不差矣。假如獅子為命，其行限到之宮，天哭在寶瓶，對照交限之年未，便可言死。須及後運到子宮，方可言死。天哭在人馬寅宮，限亦至人馬寅宮，限亦至人馬寅宮，＃１亦可言死，或當生。聚會命宮行年，又得吉曜扶持，亦善矣。如有稱意之事，只斷哭星，限到天虛，則可言死矣。佗放此。虛主孝服，若得善星可解過矣。天哭則吉曜亦難兔所謂遇善星同宮，亦在限盡而死。與惡星同居，纔交限便死。獨有天壽見之，可以延年。惟有隱德之助，縱有延年之力，亦不過九陽之數而已矣。一說夫惡限，有天刃星不同，廟旺之宮遇限行到，必有親人下淚。天虛到限，亦如此。天杖不論廟輝，亦有孝服。若擎天遊奕哭星，亦可斷死焉。
　　古云客至罷琴書，子亦希之繪此圖。聲勢相忘為義重，金蘭契誼結交歟。桂花香裡揮士勤，寶樹堂前駐客車。且得關劉今復見，名芳千載播鄉問。
　　而癱疽既潰，而大命從之，覆轍相逢，迷而不悟。
　　九腸星，分禍福輕重。
　　紫木、文木、福土、祿木、印土、壽土、杖木、庫土、姚木。
　　在陽宮，則福重而灾輕；在陰宮，則福輕而灾重。
　　九陰星，分灾福輕重。
　　貴土、紅金、異土、毛水、虛水、貫土、刑火、刃金、哭金。
　　在陰宮，劉福重而灾輕，在陽宮，則灾重而福輕也。其可不仔細推乎？若在廟堂樂旺者，不必拘陰陽也。
　　三台入座
　　右此二星，乃紫神之炁，主北斗之權，掌天機清貴之宿，專世文章仕進吉慶之利。身值孤數，為左輔右弼之神號，曰三合八座。妻宮主生離克破，天宮亦照此。二星照人命身，或命限，逢之吉利，大貴亨一通之兆。　　
　　三台星，凡男女，肩戌上起，正月順數，至本人生月止；起初一數至本人生日是也。
　　八座星，凡男女，自辰上起，正月順數，至本人生月止；起卹一數至本人生日是也。
　　龍池鳳閣
　　右此二星，乃天上德管文明之宿，金星之餘、主文章科甲得地。凡在人身命中，為人清秀伶俐，雅重溫良。男女逢之，主攀龍一附鳳，功名顯達，財祿豐厚。女，人逢之，相貌過人，心能多能，淫慾不足以動其心。若弱宮，為徊輕；在強宮，為福甚重。
　　龍池，凡男女生於辰上，起子時順數，至本人生時是也。
　　鳳閣，凡男女又於戌上，起子時逆數，至本人生時是也。
　　夫此十八星名有論格，外有大格，今選如左。
　　凡人身命二宮在亥子上，星不入廟名身溺江湖格。男女居戌亥辰巳上名子頭羅網格。身官在巳上，名身入貧民格，主身妻憂亡。命坐刃上，名磨燭為命格，多成多敗。天刃天虛居卯上，為命坐富門格。凡為凶不凶者，皆有吉事以役之也。凡人一遇卯時卯宮坐命者，為蛇入龍宮，不問甚時，但在卯宮坐命者，皆好也。
　　七強宮
　　凡吉躍加臨，為福命宮，田宅妻妾官祿四宮係高強，男女福德為次強，才帛為近強也。
　　五強宮
　　是相貌奴僕為惡弱，又陷之地兄弟為半陷宮，又為閑極官，疾厄遷移為次，惡殺居廟為奇。
　　九吉星入廟例
　　紫、文、紅、貴、福、綠、印、壽、庫但得三五位，與照強宮，則主榮貴。文昌、天貴，主科名文章之顯，博學經典。天刑樂天庫，廟守命照身，及四宮強，必真才實德之學，起群出衆之人也。
　　九凶星入廟例
　　刑、異、刃、杖、虛、哭、毛、姚＃２
　　凶星居廟，樂旺照身命，主為福。不居廟旺，為禍。天刑居廟，化為文藻之星，主才學。天刃入廟，主積才谷，及主貪文虛耗才帛。運限不宜逢之刑刃。虛哭臨身命二宮，男女妻妾主尅害。入廟旺，士終先行。毛頭、虛耗忌照才帛妻妾宮，主傷尅妻破才大槃。凶星為禍，又看凶多吉少，斟酌。
　　精粹限歌斷
　　皇天垂象地成形，人事浮沉孰可明。
　　運限先看有通塞，星辰須看有枯榮。
　　命宮官祿最為強，男女遷合三合方。
　　父母須高夾妻妾，近強財帛疾病祥。
　　彖日
　　三宮兄弟稱閑極，惡弱還須奴僕當。
　　相貌惡弱須記取，諸餘不用苦思量。
　　限數斷歌
　　限數行年有消息，限若通時身自吉。
　　假使行年到惡星，些小灾患何所恤。
　　彖日
　　合刑刃星必遭刑機會虛哭殘露歌興。
　　果然大限將欲盡，虛哭本宮見刑刃。
　　縱有吉曜照行年，十死一生凡是信。
　　－命宮
　　所宜福祿之星，復得其老年，老年食祿安康無疾。又得吉星之助，管主一曰富，二曰壽，三曰貴之人也。是以身命值之，皆為權印相從也。
　　若身命二宮，所陷刑異哭刃姚星，肢體定主殤破。根刃則損己，刑則傷身，不然則破足、折臂、患耳鼻上有宿疾，亦主眼目昏昧。
　　若身命值之天空，又日天中，主家道貧窘，業如銷雪，必主抱膫忍饑而已矣。
　　經云：身命四空，非道即僧。再有惡星拱照，斷為獨立終身。
　　文星在命主聰明
　　經云：文星樂旺而賢輔，當朝黑頭宰相。命逢文館之星。
　　福祿臨宮主冨榮
　　經云：福祿順垣，功名蓋世。君子見之印，名成於一舉。小人見之，發跡非常。
　　貴壽助之終富貴
　　貴者主筆下成名，壽者因壽得祿。
　　紫紅印杖總平平
　　紫微百福皆從者，權印相從紅睹，富貴若浮雲，杖進退無定。
　　天姚昭一命多淫慾
　　丈夫早年貪色慾，蓋因命內犯天姚。
　　女人夜半出淫奔，皆因天姚居命位。
　　刑異加臨祖業傾
　　刑異並行，必有興衰之嘆，無情福祿官魁。
　　天庫照時多富貴
　　經云：身命臨於庫，無數錢財庫曜單行命必豐。
　　天虛作事必無成
　　經云：必主虛花人也。作事如逆艇上溪，多遇僧道。
　　毛頭血刃貫星惡
　　身命值毛頭，終不超。
　　哭星臨哭親庭
　　青衫纔到手，官鬼更身隨。
　　吉星救助方能免，對照沖臨禍福明。
　　二財帛宮
　　宜天庫星
　　庫守田財作富翁，庫曜卑行命必豐。
　　天貫
　　運限身命臨此，必獲橫財。
　　紫微、紅鸞、天壽、入廟旺臨財帛，俱富。
　　天貴遇貫星，巨富。一生富貴足。印星拱貫，成名。
　　天庫　　富忌無曜沖破。財主歸窠罥不休。貫星常獲橫財。
　　天福　　財帛充足，主有粟陳之富也。
　　文昌　　財帛會輔，而富集全家。
　　天貴　　官主富榮，更彰名譽。
　　天虛　　守財帛進退。
　　天哭　　破耗入。
　　夫杖星守
　　縱然家積千金，未免中途破耗。
　　天異星守
　　不益險假無情，取財不義。
　　○天哭星守
　　破財多。巧裡得來空裡去，水中浮泡眼前花。
　　○天刃星守
　　財星佩刃，富若浮雲。
　　○毛頭星守終虛，頻遭盜賊。
　　○天刑星守。
　　財有虛，以公營私。
　　○天姚星守
　　多因花酒賭博成，財過多滯，滯毛終虛，刑才有虧，貧窮有盜賊，官事之刑耗。
　　○天刃財有益
　　庫貫之星得橫財，限若相逢必秘埋。
　　餘若凶星居此地，終能發積也成乖。
　　財帛宮中善星在，貫庫臨時福尤大。
　　不然姚異照其間、一生幹事多成敗。
　　財帛宮中天庫過，更加貫索無灾禍。
　　若逢刑異照其宮，一生命限多成敗。
　　財帛紫福壽為祥，貫星臨之大吉昌。
　　貴印祿星財富足、紅文異杖亦常常。
　　三兄弟宮
　　宜樂旺星照之，招財兄弟，切不宜陷溺。
　　○紫三人。虛主爭宜不宜刑。貴成行。卬貴顯。紅可招。紫三人睦。
　　○天虛　　主喧爭多見刑。
　　○天貴　　兄弟成行。
　　○天印　　兄弟貴顯。
　　○天壽　　荊萼聯芳得壽。
　　○天空　　手足難為宜子力。
　　○紅鸞　　有情可招。
　　○天庫　　得力。
　　○天貫　　不成行。
　　○文昌　　近貴相親。
　　○天福　　有情義讓。
　　○天祿　　俱有名祿。
　　○天杖　　實分情薄。
　　○天異　　不同契則可。
　　○毛頭　　無有則主喧爭。
　　○天刃　　傷尅重宜子力。
　　壽相侵亦不凶星相尅。庫得力。貫鴈字不成行。文近貴相親。福成富有情義讓。祿名祿。杖實分。異不同契。毛主爭喧無。刑不和，爭喧，刑。姚刃哭主傷，克分高，子力。
　　歌曰
　　兄弟宮中分貴賤，虛異刑姚不喜見。
　　若逢天貴與紅鸞，鴈字成行人可羨。
　　天異若臨兄弟位，須招兄弟異居住。
　　假饒同祖合屋居，棄別終須兩分路。
　　天異臨兄弟，須教是異生。
　　縱然合屋住，常有鬧喧爭。
　　虛哭姚刑主不聽，時生詫異在星辰。
　　若得紅鸞與天貴，成行鴉墜自相親。
　　兄弟須逢印壽昌，若逢姚異女親多。
　　紅文異杖總先當，哭刃毛刑奈若何。
　　四田宅宮
　　宜貫庫喜星在廟旺，不宜天異，主凶父母早喪。如庫星與天意同照，主先破後成，自立之命。
　　紫貴印祖菓盛。福庫福才已上奮發多惡克父。貫得福才，忌沖破。壽平。紅田宅盛旺文祿主多谷粟。虛杖刃主先享福。異破祖。毛多破，多成。姚破祖。刑自破，自成。哭共加庫貫二星先破後成入廟旺增產勝祖田宅。空自成，自立。
　　田宅見毛虛與異，袒業宗才如掃地。
　　若逢庫貫照其身，先破後成還自置。
　　福祿印壽多田宅，姚毛刑異父母重。
　　先破後成印破吉，天虛田宅到頭空。
　　五男女宮
　　詩曰五位逢生，兒孫滿眼。
　　不宜男女照臨，主男女有凶惡，有哭虛亦夭折多不成。三日官在高強善生主福祿。
　　身躔次度兩同胎，月在凶躔雙共乳。
　　紫招一二子，先女後男，入廟旺，子孫貴顯旺地子孫四五成行。貴二三子，榮後代。虛老來無子不成天，不然飄蕩他鄉。惟喜過房之子。若不子有疾。庫壽印貫子息榮家。紅多招女，子少成。福文三五子，主富貴，忌沖破。祿主光榮，改換門聞之子。杖子孫不成，帶成。哭主尅害，一二中得送終。異隔煦子孫難招偏旁凜出有一也，不然過房之子。毛男女主祖暴凶死，得地，招子推福。刃子孫帶疾，破家業，免尅害除，是過房。姚男女不得力飄蕩，男不良，女不潔。刑招男女有若無，主不孝。得吉星同宮。三子有一子送終，如三合又逢惡星不招，男女亦是過房。女人有產厄之害。貫二三子成。
　　詩曰
　　毛頭不可居男女，子媳生來如暴虎。
　　若逢天貴與紅鸞，子嗣榮登自然與。
　　毛頭刑刃如凶暴，倘若虛哭為凶天。
　　若得二宮皆吉星，僮僕子孫歡豫得。
　　四煞刑膚胎內須當破相
　　天異之星主異胎，若臨子息亦相乖。
　　膈胞庶出猶閑事，亦主妻兄帶得來。
　　三刑尅命產前必定傷身
　　文昌多子紫紅疏，長子難招杖貫虛。
　　印壽之星招二子，福星男女亦堪居。
　　六奴僕宮
　　不宜見文昌，其人智不如奴。天刃、天杖，主有力奴。哭虛見之，劫自不妨。
　　紫難為。杖刃壽福祿哭貫紅祿主如僕畏懼。文虛智不辨奴。貴印不宜私進走。毛刑主凶惡意是然也。姚異須婢得力。
　　主起奴宮不足隨娘嫁娶時須換父成持
　　紫文不宜居奴僕，虛星文不如奴智。
　　若逢杖刃須得力，天刑毛頭奴僕無。
　　姚異得力須還婢，庫祿多招有力奴。
　　七妻妾宮
　　宜紅鸞天貴照臨，主有美貴之妻及奴婢。不宜見天異，必主別離，或防尅而再娶。
　　紫入垣招貴貌之妻。失地招淫蕩之婦。女人招夫平穩，多是要道衛修行善果之人。男女皆有果斷。虛主尅害，宜遲免損。亦主無妻，僧道多遇。貴主招美潔天妻。印因妻致富，加杖不老。壽宜夫妻年老。空木吉。紅招美貌之妻。庫得妻妾不宜老。祿得妻貴，忌惡星沖。文招聰明伶俐之妻，弔三方有惡星尅。貫主男婚不正之妻，女嫁不良之夫。巳午甲亥上不悲，亦主妻才。福主招美良之婦，犯異刑不宜。杖孤尅帶疾之夫妻。毛傷尅剛之妻。異主傷二三，亦不和睦。不然，主高別。仍見重婚男女皆不宜。刃主男因酒色傷身，女有產厄之危。亦主狼狽不事多見傷克。刑主傷克，遲可免。天杖夫妻灾疾多憂防寵妾。姚犯重婚，亦主和。又加杖異惡星，主生離死別。如入廟若並限逢之添壽，協壽稱意事美。哭多見刑克殃。
　　詩曰
　　七宮無殺　　琴瑟和嗚
　　夫妻離異見分高，若得紅鸞及貴推。
　　賢妻貴子皆安定，哭星至此卻成悲。
　　夫妻貴印壽為良，虛刃毛刑主損傷。
　　若是三方逢惡曜，也須重媾兩三場。
　　刑虛毛刃主重妻，惟有紅鸞貌最奇。
　　貴姚庫祿妻才厚，天異相逢主別高。
　　八疾厄宮
　　不宜見姚異星，主有駝腰屈背，并掘惡疾腳。
　　○紫虛貴壽姚毛空
　　異疾纏身，目手足之灾，肺經喘滿，哭常啾唧。
　　○印紅庫貫文刃之福祿
　　○姚哭
　　臟不寧，主背曲跛足之患。
　　生時疾厄臨人馬，又與鬼門同分野。
　　生陷或逢刃異刑，所傷若翼併暗啞。
　　刃刑疾厄怕相逢，五臟乖張療不通。
　　跛足駝腰并曲背，年年哭病必相逢。
　　身星落陷處何方，更出相逢最不祥。
　　八煞惡星如拱照，便知精月實堪傷。
　　疾厄不可見天姚，異星同喜甚蹊饒。
　　刑刃見之多疾病，天貴文昌可解饒。
　　姚異毛刑須帶疾，仗微福壽總無灾。
　　吉星混雜須詳察，惡曜如臨禍患來。
　　九遷移宮
　　不宜見毛頭刑刃照臨，出外多出盜賊險橫之事，重則至死，看其有無善星救助。
　　紫出入住外方近貴。虛出祖外才益。印出外方才祿。貴出入得貴人力。壽出入外方吉利。庫貫得外方才吉利。紅有外才喜慶，會三合才吉利，是儒述九流之十。文出入近貴吉利。福主遷移之得，三合逢吉，出入聽其所欲。祿多遇高貴。杖不利出入。毛出外路逢盜賊損害非橫之事，又主水厄。異不得寧靜。姚主出入得人和氣。刃主遠行招賊。刑主遠行不利，若天哭逢盜賊橫惡之事也。哭遠行出入，多招口舌是非。空萬事到頭。
　　歌曰
　　遷移刑刃見毛頭，出入須逢盜賊偷。
　　橫死無遇吉星救，若無惡曜不須憂。
　　天貴遊行遇貴頻，印薇福祿可相親。
　　毛頭刑刃虛防盜，也作他鄉客鬼人。
　　十官祿宮
　　宜見印綬文昌，中科名，若廟旺，主權職高遷。不宜虛星，一生無祿。
　　紫名復金甌入廟者名達宸聰一生不息不惹是非如會鸞少年登科沖破者不貴。虛主虛名奇人勢自無決斷之事。貴主遇事不懼無惡者平生不善安康也。印主能齊家更得地又拱合兄天貴主拜將封侯
　　大貴之命少年登科早擁旌旗若庶人不得地者亦平息。壽入廟者少年科甲慈憫群細見事遠。祿同上。紅有仁義主得慶主得慶好禮夾狂妄。庫善規才能計等入廟者名播華夷。貫一生平善決破者不利。毛不怕事被次不畏。哭去文。文入廟者少年科名旌節君子職位清類僧道潔庶人近貴。姚惡事易戒言事多事多亦口。
　　詩曰
　　天祿宮中刑杖照，央配徒流未足道。
　　必然天哭更臨沖，徒死傷亡凶自吊。
　　官祿刑刃不可言，獄訟纏綿禍患連。
　　天印文昌居此地，少年反地得高遷。
　　官祿須逢印貴星，杖微紅壽總平平。
　　天虛刑刃無成實，若遇文昌播大名。
　　十一福德宮
　　宜見福壽印吉星，更宜廟旺。如凡虛星照破，一生無福，或在陷溺。及見刑刃臨之，必是耳目聾瞽瘤癖之疾。
　　紫壽紅一生衣食安康。貴文衣祿清厚。印播名。庫財祿。貫橫才。福堅固。祿祿位。杖異勞碌進退。毛姚刃哭主福薄不利。虛一生無財，身在陷地，更加刑刃照之，必主耳目口鼻臂足之疾。刑主勞心一怨，有灾難徒配。加虛哭二星次傷亡，遇吉臧半。姚身亂心忙。
　　歌曰
　　福德不可見天虛，有福之人只此無。
　　刑異照限自然惡，縱然無疾也驚危。
　　身宮清吉休愁命，福德堅高不論宮。
　　福德之宮要吉星，少年享用必安榮。
　　若逢惡曜印無福，早尅妻奴與弟兄。
　　十二相貌宮
　　宜見虛哭，一生少灾。不宜身命見之，毛頭天哭同宮，主有破相，見貴大吉。
　　紫孤氣。貴紅文美貌。印威權。壽古貌。庫發才。貫暴發。虛灾疾忌沖。福祿在高強宮，白手榮華富貴。杖後帶疾厄。姚美貌清秀。毛面貌醜惡。哭面貌灾疾。異刃刑面貌殘破帶疾厄。
　　彖曰
　　相貌不宜見哭悲，破傷容貌跛肩餘。
　　此宮若還逢此曜，定生惡疾再元疑。
　　彖曰
　　相貌不宜見異星，又嫌刑刃到其中。
　　身命二宮逢此曜，定生暗疾異灾攻。
　　彖曰
　　貌宮文昌未為良，福壽加臨壽考長。
　　若遇凶星多破祖，紅鸞天哭細推詳。
　　子申巳酉亥紫氣高強，師巫有分高強
　　○星名紫微，子上安居。男子學堂、學館，女子識錦、刺繡。毛頭不加，男子而冠重祿。刃星不至，女人貴室名珍。若在巳官，并酉亥運行，福祿有餘名。
　　紫氣之星，獨曰孤為僧為迦為泛後。
　　彖曰此星落陷一世老儒
　　人若子上見紫微，富貴功名天下知。
　　刑異不來兔破蕩，夫妻保守頗相宜。
　　彖曰紫氣歸垣管，主文章冠世
　　紫加亥酉子巳宮，富壽才名碩德翁。
　　衣紫腰金人莫比，何愁官爵不榮尊。
　　彖曰
　　紫氣逢之紫氣宸，吉星同照倍精神。
　　孤宿天沖閑極位，主為僧道九流人。
　　身命逢之必壽長，紫氣旺樂妙為良。
　　貴顯相逢居翰苑，更兼天刃作員郎。
　　彖曰
　　紫氣清閑藝術人，鬼畢兼帶局尤清。
　　能文能武多謀略，空裡榮華事事新。
　　紫微最喜妙中逢，財帛豐盈福祿豐。
　　子息命宮官祿位，遇之多雅達亨通。
　　天虛屬冰　陰象五午
　　○星名天虛，身命逢渠。寅申巳亥四宮，有財少實多。虛丑午，榮華富貴。若陷官祿，破蕩無餘。
　　不如收拾閑風月，紙帳梅花獨自眠。
　　彖曰
　　天餘丑午真富貴，巳亥寅申實多虛。
　　忽遇毛頭相照應，田園方項破無餘。
　　彖曰
　　天虛丑午位宜來，廟旺相逢不生灾。
　　辭言誑心不須听，臾能謀達富多財。
　　彖曰
　　桃李無言三月春，戮翠裊中誰與共。
　　天虛天上銷爍熔，犯著財官半世窮。
　　若得好星來救解，也須半吉半為凶。
　　彖曰
　　進一步與仸齊眉，退一步俗緣未斷。
　　天虛入廟命身臨，得地陰陽喜駐停。
　　假使惡星同拱照，縱然亨達額邊塵。
　　天貴屬土　象陰寅辰
　　○星命天貴，功名自譽。寅辰二宮，得地主財足，榮華富貴，呼奴婢，世少凶灾，所謀順遂，萬倍生涯。
　　彖曰
　　天貴寅辰最好佳，毛頭拱照不繁華。
　　杖星加臨貧且賤，一似宣州花木瓜。
　　彖曰
　　天貴星名廟旺中，申子辰及亥寅宮。
　　少年臨雅翡聲譽，金榜標名福慶隆。
　　彖曰
　　天貴從祿福德探，若臨身命作宮人。
　　更兼文印傍偏照，管取居官轉紫宸。
　　貴星入廟在身命，運限逢之福祿隆。
　　億萬資財似高岳，為官品列在三公。
　　天印　陽象屬土子卯辰亥
　　○星命天印，照身命，女子至心靈，男子有名譽。惡星不至，早有權柄。異星若來，不天則病，一生少吉，半世多凶。倘逢天杖，借權仕階，偏有庶予，正室無胎。
　　彖曰
　　天印元來是吉星，毛頭一宿不堪親。
　　喜遊子卯二宮裡，掌握兵權作師臣。
　　彖曰
　　天印元來是吉星，子卯辰巳達光榮。
　　官高權重人欽羨，赫赫聲名振帝京。
　　彖曰
　　天印臨身有勢權，三方有力照身元。
　　若無虛哭并毛異，冨貴雙全亨百年。
　　印星入廟最為奇，禍則消除福則隨。
　　要緊命中逢吉曜，少年平步上天梯。
　　天壽　象陽屬土亥酉戌
　　壽星獨立，有子不孤。官符平生不作，凶灾一世全無。若不陷溺，福厚業餘。本宮若無惡宿，壽與彭祖同途。
　　位
　　彖曰
　　巳亥午宮行天庫，積玉堆金無記數。
　　毛哭若來生賤疾，稚年記了百年事。
　　彖曰
　　天庫星臨獅子宮，倘臨巳亥亦和同。
　　三方若也無凶曜，積玉堆金作富翁。
　　彖曰
　　庫貫入廟名天助，智足多謀巧心路。
　　不用金銀祿有餘，若不成名也須富。
　　文昌　象陽屬木寅午戌
　　○星名文倡，照身命宮，男人必吐珠璣，女子巧綉鴛央。少年不學自揚名，官祿須見文章顯。寅午戌宮最為奇，文星貴宿足天盈，少年及第冠群英。天杖加臨貧且賤，百歲虛為百歲名。
　　彖曰
　　文昌戌上同寅午，此處榮華衣金紫。
　　翰苑輩聲名烜赫，文章出衆功名士。
　　彖曰
　　文昌廟旺必聰明，定有文章冠世榮。
　　失位亦逢高貴倚，公私須達俐知名。
　　彖曰
　　文昌吉曜臨身命，主擢巍科邁等倫。
　　紅鸞才質十分奇，美貌光亨事事宜。
　　福德若臨身命上，定膺福祿兩相隨。
　　彖曰
　　入廟紅鸞身命臨，俊然容貌似觀音。
　　其人情性溫良相，出衆超群衆所欽。
　　貫索　象陰屬土卯巳午未亥
　　○星名貫索，照身命宮，人有多成多敗，一生半吉半凶。毛頭加臨，若顏子之早喪。杖星同照，壽如彭祖之長生。巳亥二宮為入廟，晚年財祿自豐隆。
　　彖曰
　　貫星巳亥作高強，家門昌盛置田注。
　　天杖傍照多子息，草毛一子也難當。
　　彖曰
　　貫索之星號洞玄，未申巳亥正相纏。
　　滿堂金玉堆如土，財祿豐盈萬項田。
　　彖曰
　　貫索之星號洞微，命中值此好根基。
　　若無天異毛頭照，依舊平安得便宜。
　　天庫　象陽屬土卯巳亥午
　　○星名天庫，人多富貴，女子多置田注，男子顯爵位。巳亥午上更聚財，臨危不驚險不畏。此星之主三子成，刑刃相同留一。
　　彖曰
　　天壽限臨人命長，亥酉二宮最為良。
　　刃哭若還加臨上，將來必定待侯王。
　　彖曰
　　天壽之星號吉祥，喜居酉亥壽延長。
　　若得吉曜來相照，壽筭彌堅福祿昌。
　　彖曰
　　天壽之生號老人，得居身命美人倫。
　　尊崇福德人瞻仰，名祿之中是富榮。
　　彖曰
　　吉星天壽福當權，廟旺逢之福自然。
　　出則將兮入則相，人皆道是傳岩賢。
　　紅鸞　象陰屬金辰丑寅
　　星名紅鸞，人身長大，男人早婚早姻，婦人無尅害便喜。辰丑聰明富貴。若無灾星與同途，白首光華八十餘。紅鸞吉相為美。
　　彖曰
　　紅鸞吉躍喜如何，凶星毛頭不可過。
　　萬一刑刃加臨上，猶如霜折半池荷。
　　彖曰
　　紅鸞一宿從來吉，已亥寅宮丑上遊。
　　享福半生多稱意，貴膺帝勸位王侯。
　　彖曰
　　運限方沖方相顯，腰金衣紫輔明君。
　　天福　象陽屬土申卯
　　○福星加臨，此命最好，女人美貌端嚴，男子婚早子早。惡星不臨，多財多寶。申卯最加，元灾元禍，父母兄弟雙全：夫婦百年偕老。
　　彖曰
　　天福申卯作才郎，腰橫金帶好文章。
　　哭虛二星加臨上，不貧則夭實堪傷。
　　彖曰
　　天福加臨身與命，為人大度有精神。
　　更兼祿貫三方照，定作榮華富貴人。
　　彖曰
　　天福吉星來入廟，最宜身命更加臨。
　　福祿興隆生貴子，三方不破祿多增。
　　天祿　象陽屬木巳申
　　○祿星加臨，惡星不至，人有智惠聰明，求謀萬事稱意。居在巳申，身命得地。吉星三子，且留二毛頭。若不共同行，功業成兮田自置。
　　彖曰
　　太極天祿已得位，所遇吉星皆得地。
　　毛頭星若不同宮，事業功名由我致。
　　彖曰
　　祿元星宿主科名，衣錦腰金甚貴榮。
　　輔佐君王成大業，金枝玉葉是皇親。
　　彖曰
　　綠居申已號三台，福掃元求亦自來。
　　財穀一生多富積，文章合會作高魁。
　　彖曰
　　天祿加臨慶有餘，為人權柄播當途。
　　更宜福氣文昌挾，豪傑英雄樂裕如。
　　天杖　象陽屬木未亥子申
　　星名天杖，偏生妾，男子婚姻不得子息，難乳不貧則夭。
　　杖渥落廟，而榮貴元灾。
　　身躍入宮，而清慈獲福。一
　　彖曰
　　若不披毛并帶角，也作驢前馬後人。
　　獨喜官星居亥子，縱然富貴主孤身。
　　彖曰
　　天杖最宜亥子遊，同與申酉并來求。
　　凡事稱心少違背，更加一壽免灾憂。
　　彖曰惟容貌而且秀，取人事而最足
　　天杖之星入命中、吉星救助善星逢。
　　或遇跟中逢此曜，為官為吏任從容。
　　彖曰杖居月位凶，何有身到天門棧自無
　　天杖入廟號天威，掌握兵權定四夷。
　　此是權星凶變吉，英聲無處不揚輝。
　　天異　象陰屬土辰丑未
　　○星名天異，虛星同宮，兩惡相宗，少年不夭。除去少吉多凶，父母見尅。兄弟無，子無綜，祖業不留，皆破盡，一生萍跡走東西。未與丑辰宮，最樂吉星同照祿重上。
　　彖曰
　　身命貫異虛當頭，路途湖口也無愁。
　　若教刑宿來沖破，只是風中爨僅流。
　　彖曰
　　天異之星太不祥，喜逢丑未及辰鄉。
　　辰巳無灾多喜悅，經營庶事總蕃昌。
　　彖曰
　　離別之躍最關情，天使眉頭空惱人。
　　寡婦三夫猶未足，孤男五婦未成親。
　　彖曰
　　異星入廟正臨宮，多積資財谷甚登。
　　田宅之中加旺相，更觀身命吉星隆。
　　毛頭　象陰屬水子卯未寅戌
　　星名毛頭，只喜樂旺，若單行，婦人尅夫，害子男子，重媾婚姻，祖宅空虛，生涯自立，須然衣食無虧，半世勤勞，未免耗粹欺財，不是守成之輩。
　　彖曰
　　毛與子卯寅戌地，性靜情逸更聰明。
　　男子不冨則必貴，女子不貴則心靈。
　　彖曰
　　毛頭哭刃不可當，徒流奔走利名場。
　　縱然祖業消磨盡，子息何如得久長。
　　彖曰
　　毛頭子卯寅戌地，福惠須輕亦有禎。
　　吉曜加臨摧族節，出膺天命鎮邊城。
　　彖曰
　　毛頭惡宿吉為凶，犯此之人一世窮。
　　若得好星來救助，也教官事見重重。
　　彖曰
　　毛頭入廟臨身命，遇者應須帶武人。
　　名譽揚揚遍天下，藩垣鎮便四夷賓。
　　天刃　象陰屬金申巳午寅酉同
　　○單刃貫宮，財祿合格，女人害夫尅子，男見婚姻不得，煢煢孑孑立身，卻少灾厄，父母兄弟不留，妻奴豈得長久。
　　天刃自刃重疊來，兩般逢此便為灾。
　　殺曜四強同水火，少年遇惡死為灰。
　　彖曰
　　血光犯命必傷殘，刑刃加臨找厄佳。
　　六尺之軀亡虎咬，亦然須是溺波澗。
　　彖曰
　　刃宿同刑損父母，男子必須好過房。
　　若是女子同宮照，數定刃度作新娘。
　　彖曰無福傷身破相，有救必傷六親。
　　天刃流血逆星凶，限到還逢厄難重。
　　廟旺須然文武貴，也防輕敵卻成空。
　　彖曰
　　玉臨八殺光灼灼，斤在財宮福不全。
　　若是刑星不入廟，灾憂蛇腹定當年。
　　彖曰
　　天刃居己并午申，更逢寅位主光榮。
　　必因武勇成大業，名顯專權統萬兵。
　　彖曰
　　天刃凶星到白羊，照曜乾坤定四方。
　　掌握威權施妙手，得財顯達必為祥。
　　天刑　象陰屬火寅午酉戌
　　○刑星單行，為三不了。為僧，為道，不成家，卻又無分曉，孤哉，孤哉，不孤則無兄弟，父母不雙全，妻奴分上不長久。
　　三宮傷身於猖亡自縊之灾
　　彖曰
　　霹靂命中怎不怕，見刑身陷何須下。
　　命被壽促惡星臨，其人死在雷霆下。
　　彖曰
　　三不了星為天刑，為僧為道號孤身。
　　刃哭二星加臨上，不兔須臾帶疾人。
　　彖曰
　　天姚居戌卯辰遊，更向雙魚一併求。
　　福厚也須耽酒慾，無灾無厄度春秋。
　　彖曰天姚，即咸池也。
　　咸池一殺找兼真，逢水妖燒主亂淫。
　　沐浴進神徒見貴，心教傾國與傾城。
　　彖曰
　　夫姚星與敗星同，號日人問掃篇凶。
　　辛苦平生更一世，不曾安逸在家中。
　　彖曰
　　天姚入廟並為祥，運限相逢定吉昌。
　　更遇賢妻添福祿，冰長得地甚高強。
　　十八星所屬
　　哭刃彎金火是刑，紫文杖祿木成林。
　　毛姚虛水貴福土，印壽庫貫異土同。
　　○諸星入身命二宮，凡看所屬五行，詳其時照三方四正，和合之宮何星，論其生尅制化，斷其福祿吉凶也。
　　入骨僊經四言總斷撮要法
　　歌曰
　　一氣混元，五行未見。
　　三才肇分，陰陽始變。
　　○同生異刑
　　有吉有凶，有男有女。
　　同生異刑，均此一理。
　　○壽鸞庫昌福祿
　　紫微貴印，天壽紅鸞。
　　○紫貴印曰
　　庫貫文昌，福祿周旋。
　　○吉曜左行
　　是曰吉星，隨年左行。
　　照臨身命，富貴非輕。
　　○杖異毛刃姚哭刑
　　杖異毛刃，姚與哭邢。
　　○皆日凶星
　　是命凶宿，遇之者傾。
　　各有廟旺，循環不窮。
　　○紫微喜申子已酉亥，主榮。紫居申子，巳酉亥榮。
　　○天虛喜五午未酉亥，主榮。辰宮丑午，玉堂為宜。
　　○天貴喜寅辰亥卯未。貴在寅辰，亥卯堪居。
　　○天印喜子卯辰，吉主權貴。卯授宜何，身命逢之。子卯辰位，不求自貴。
　　○凡天壽星喜亥酉，寅入廟旺。天壽老人，三方四正。亥酉寅宮，沖合亨通。
　　○此紅鸞喜辰丑寅卯亥。紅鸞辰丑，寅卯亥佳。
　　○庫貴卯巳午未，庫喜亥位。庫貫之星，位不可差。
　　○此文昌喜寅午戌，妙主擢科甲，位居卿相所。卯巳午未，亥土堪誇。
　　○文昌　　文昌之宿，寅午戌佳。
　　○此福祿星　　喜寅卯巳午，申居卿相。
　　○福祿　　登科甲第，位居卿相，福祿寅卯，巳午甲居。
　　○此杖星　　喜子申亥，旺凍合拱照，富貴無疑。
　　○天杖　　杖在子申，亥未廟旺。
　　○此兩星　　喜子卯未，敢作敢為，財雄財旺。
　　○毛星　　毛在子卯，未寅戌中。
　　○此異星喜丑寅辰位，寅戌多財富。膽略雄大，掣電英雄。
　　○天異　　異居丑寅，辰未博學。
　　○天刃　　喜申巳午寅，刃在申巳，午寅著腳。
　　○天姚　　喜卯辰，戌亥入垣。天姚淫娼，卯辰戌亥。
　　○此星　　喜寅酉戌，入局吉。名曰入垣，風流之輩。
　　○天刑　　天刑寅酉，戌上無迎。
　　○天哭星　　天哭所居，丑申卯午。
　　凶化為吉，名曰得所。
　　○吉星失陷　　吉星失陷，禍福相停。
　　多藝多財，四海名傳。
　　○刑刃不保終若逢失陷，更會惡星。
　　○天刃天刑　　逢刃不吉，刑不保終。
　　○天刃　居廟旺則吉，一切惡曜不可相侵。
　　曜居廟垣，方保安心。
　　○天印　權柄富貴，大陷印星得地，權柄多福。
　　身命遇之，金珠千斛。
　　亦主人苦，如會惡星，其福臧半。
　　倘若失陷，孤刑直判。
　　天壽　　主慈善福高，天壽得地，慈善福高。
　　縱會凶星，出入滔滔。
　　○會哭　　即夭無疑，如若得地，又會哭星，夭折分明。
　　○天庫　　主橫財喜事，天庫得地，名曰橫財。身命逢吉，財自天來。
　　○刑杖加異　　刑杖有權，加異偏駁。
　　○會毛加姚　　會毛破祖，惡姚淫惡。
　　○天貫　　豐產業，貫索之星，一名寶藏，財利豐肥，家業興隆。
　　○俱失陷主爭訟破家事若還失陷又會凶星。
　　是非爭訟，門戶必傾。
　　○文昌陷生非文昌得地，是謂天魁。
　　詞章才學，文興福齊。
　　○空腔失陷不吉，會惡生非。
　　○紅鸞好花酒　紅鸞得地，威儀濟楚。
　　好酒貪花，無所不可。
　　○空腔　　會吉則吉，會凶則凶。
　　男女皆然，可賤可榮。
　　○天福火　　天福得地，福厚如山。
　　○會吉非凡　　更會吉星，富貴非凡。
　　○陷禍耗　　失陷逢惡，反吉為禍。
　　命限逢之，消息難過。
　　○天祿　　天祿得位，一生榮貴。
　　○姚增妾　　不會凶星，會長福聚。
　　○異孤毛　　文武才。逢姚增寵，異遇孤立。
　　○會刃疾　　毛主文武，刃生疾病。
　　○天杖　刑禁，杖星得地，亦主權顯。
　　失陷剛強，刑禁羅網。
　　○天異　宜更變換祖姓，異姓得地，意外之吉。
　　失陷破敗，他鄉之客。
　　○毛頭　主兵權，陷暴橫。毛頭得地，天地未判。
　　失陷橫暴，天理必然。
　　○天刃　陷哭禍刑誅。刃星得地，轉禍為祥。
　　失陷灾非，羊刃血光。
　　○天姚　風流陷淫辱。姚星得地，風流富貴。
　　失陷淫辱，內亂多婢。
　　○天刑　　陷刑罹家口已禍。天刑得地，亦不為灾，失陷刑罹，家口難諧。
　　○天哭　　陷刑孝已不足。天哭得地，當哭不哭。
　　失陷刑孝，自身不足。
　　十八星轉，在人變通。
　　不可執一，依身會斷。
　　運限同推，流年並看。
　　○運限定論
　　自小限對沖起之，一宮安一曜，陽男陰女順行，陰男陽女逆行，本生本命宮起小限。
　　用布紫微、鸞、文、貴、虛、印、壽、福、祿、庫、貫起外踱諸星，并月大小哭星，倒流年太歲前一宮，逆紫虛前，伺杖異寅申毛巳刃亥，俱從午逆，逢刑酉姚丑亦逆，順太歲合者，小哭位申前一宮，為輔甫，身後一宮，三日住身命，俱有兩沒宮三命，兩沒未宮，逢正鷄、二蛇、三馬、四羊、五虎、六兔、七龍、八堵、九犬、十羊、十一猴、十二鼠，禍福詳推仔細求。
　　凡人三日有吉星，主出入遇貴人引
　　進獲財，須在遷移宮方最妙。
　　紫微斗數卷之一竟
　　＃１此處有兩句『限亦至人馬寅官』，疑其中一句為衍文。
　　＃２刑、異、刃、杖、虛、哭、毛、姚：前文言『九凶星入廟例』,但此處僅列八星，當少一貫星。
　　紫微斗數卷之二
　　太乙金井局陰陽玄妙論
　　夫人者，稟天地之氣，受陰陽之精，生其身命，上屬五星，下屬五行。若其時正，則身命高超，前程顯達。其時不正，命賤身卑，沉淪飄沒。大抵人生須星辰得地，運用並勝可遂。更喜樂旺無刑，而吉星在高強宮，皆為福厚之人也。此乃前定，星辰之所主也。
　　凡看命，先定身宮，並身者上係太乙之神。若好星與祿旺相見得地，頗成天氣，則是清貴之命。然後，卻推命宮及時候，淺深不安則無力，縱有力星辰，為福六輕。須得地時正，方得榮顯福德田宅官祿。六宮好惡，斷其存亡；貴賤，定其禍福，方有應驗。
　　凡諸星在廟堂之宮，樂旺之所，又拘陰陽宮分論之。經云：陽星好善，陰星好殺。
　　凡在星命二宮，時刻分派，遇陽多而陰少，產初一、二、三、四刻時分者，則福厚而壽長，雙親有慶，瘍字聯行，妻賢子秀。更在廟旺之宮安身命者，上等之命。男子生而陽星，為貴產。於上四刻者，主剛強福無。女子生而遇陰星，為榮出。於下四刻至八刻者，主婦道攸宜，外親有力，妯娌和諧，夫妻舉案齊眉，子嗣雙雙俊彥也。必算其時，然後準其禍福，定其骨肉，有無刑剋，辨其冨貴賢愚。陽星主文，在其廟旺之鄉。占六陽之宮，則文藻清華之士。陰星主武，在樂旺之宮。又占六陰之域，則就武勇毅之人。
　　凡諸星在陽居陽，在陰居陰，各從其類，是為得地也。相反者，陰陽錯雜，是謂不得地。受氣濁者，矣一日之間，自卯至申六時為陽為晝，自酉至寅六時為陰為夜。
　　凡人生寓陰宮，可忌晝生；生寓陽宮，可忌夜生；二位一時。又憎晝夜相半，時有上下不同，皆須臧福臧筭。倘若陰陽混襍，刻數不均，對合為凶，此又非廟旺，則必福薄命短之人也。更看行限所遇善星、惡星，入於身命時刻，端確禍福，無不驗耳。
　　骨肉三局賦
　　古者，玄理名為紫微，獨據一家之妙。遂為三局之奇，究星辰善惡之源，熟求閫奧，定宮外尊卑之位，細察存亡，夫太極肇分，三才已備，貧而夭者，曷知其本。富而魚者，曷知其義。命有興衰，情有粹駁，灾祥交至。蓋窮上古之文，福祿並照，共在紫微之位。所有諸星條款，時辰刻數，鬧時于後。卯傳屬陽
　　紫木文木福土祿木印土壽土杖木庫土姚水貴土紅金異土毛水虛水貴土刑火刃金哭金
　　辰時陽
　　文　福　祥　印　壽　杖　庫
　　姚　紫　紅　異　毛　虛　貫
　　刑　刃　哭　貴
　　巳時陽
　　文　福　祿　印　壽　杖　庫
　　姚　紫　異　毛　虛　貫　刑
　　刃　哭　貴　紅
　　午時陽
　　祿　印　壽　杖　庫　姚　紫
　　文　福　毛　虛　貫　刑　刃
　　哭　貴　紅　異
　　未時陽
　　印　壽　杖　庫　紅　紫　文
　　福　綠　虛　貫　刑　刃　哭
　　貴　紅　異　毛
　　申時陽
　　壽　杖　庫　姚　紫　文　福
　　祿　印　貫　刑　刃　哭　貴
　　紅　異　毛　虛
　　酉時屬陰
　　杖　庫　姚　紫　文　得　祿
　　印　壽　刑　刃　哭　貴　紅
　　異　毛　虛　貫
　　戌時陰
　　庫　姚　紫　文　福　祿　印
　　壽　杖　刃　哭　貴　紅　異
　　毛　虛　貫　刑
　　亥時陰
　　姚　紫　文　福　祿　印　壽
　　杖　庫　哭　貴　紅　異　毛
　　虛　貫　刑　刃
　　子時陰
　　紫　文　猩　祿　印　壽　杖
　　庫　姚　貴　纖　異　毛　虛
　　貫　刑　刃　哭
　　丑時陰
　　文　福　祿　印　壽　杖　庫
　　姚　紫　紅　異　毛　虛　貫
　　刑　刃　哭　貴
　　寅時陰
　　福　祿　印　壽　杖　庫　姚
　　紫　文　異　毛　虛　貫　刑
　　刃　哭　貴　紅
　　○ 分貧雷貴貧棧。
　　文昌主貴。天虛主貧。天姚主賤。天福主富。天刃主刑。天祿主祿。天貴主祿。天哭主刑。毛頭主耗。天杖刑父。天壽主壽。天刑主刑。
　　○ 上局貴命，身命三日後，輔四宮，皆吉。老人星合對，主父母高年，位及人臣。身命二宮逢儀鳳，吉祥。帝符老人合對，主母有壽，及人臣台輔。照命鸞微印壽諸星，但遇本日生時合刻者，又遇善星入廟，三分善星，一分廟旺，上局上貴之命也。十二時中分為百刻，精研星象纏度後，可究其吉凶，方有應驗耳。
　　○ 陰升陽降，凶星對杖者，損父；吉星相尚者，皆壽。
　　酉屬陰
　　紫　文　福　祿　印　壽　杖
　　庫　姚　貴　紅　異　毛　虛
　　貫　刑　刃　哭
　　戌陰
　　文　福　祿　印　壽　杖　庫
　　姚　紫　紅　異　毛　虛　貫
　　刑　刃　哭　貴
　　亥陰
　　福　祿　印　壽　杖　庫　紅
　　紫　文　異　毛　虛　貫　刑
　　刃　哭　貴　紅
　　子陰
　　祿　印　壽　杖　庫　姚　紫
　　文　福　毛　虛　貫　刑　刃
　　哭　貴　紅　異
　　丑陰
　　印　壽　杖　庫　姚　紫　文
　　福　祿　虛　貫　刑　刃　哭
　　貴
　　寅陰
　　壽　杖　庫　姚　紫　文　福
　　祿　印　貫　刑　刃　哭　貴
　　紅　異　毛　虛
　　卯陽
　　杖　庫　姚　紫　文　福　祿
　　印　壽　刑　刃　哭　貴　紅
　　毛　虛　貫　刑
　　辰陽
　　庫　姚　紫　文　福　祿　印
　　壽　杖　刃　哭　貴　紅　異
　　毛　虛　貫　刑
　　巳陽
　　姚　紫　文　福　祿　印　壽
　　杖　庫　哭　貴　紅　異　毛
　　虛　貫　刑　刃
　　午陽
　　紫　文　福　祿　印　壽　杖
　　庫　姚　貴　紅　異　毛　虛
　　貫　刑　刃　哭
　　未陽
　　文　福　祿　印　壽　杖　庫
　　姚　紫　紅　異　毛　虛　貫
　　刑　刃　哭　貴
　　申陽
　　福　祿　印　壽　杖　庫　姚
　　紫　文　異　毛　虛　貫刑
　　刃　刑　貴　紅
　　中局貴命。善星高，惡星低，身命吉曜，文昌拱照，輔印星四方，或三合福曜，正守廟旺之宮，輔印正時分八刻，星分九曜，又在高強之位，福星廟旺對合宮，獨輔星高身命，但得一星廟旺，昭一高強之位。或在三日宮八刻內，占其六陰之域，身鸞星不對天杖，母受長年，兼廟旺，中局中貴，殷富之命也。
　　下局貴命。台輔星獨高身命，及三日宮俱得善星三合，又得善星，下局上貴之命也。福星樂旺高強，善星陷弱，下貴之命。此乃陰陽相伴，時刻得中。
　　不入局常人之命。善惡星相伴照命宮，台輔不得位，富人命。台輔陷弱，橫財正照，虛廟不照破，紅鸞對合，此為巨富之人也。
　　貧賤之命。福星陷天姚，照守身命二宮，虛星對照，此至貧至賤之命，父母早年見剋，兄弟縱有、若無，刑妻損子。、或遇吉限善星，財亦不積聚。蓋為根基淺薄，須有文學官祿，不為入局之命也。
　　愚人之命，文昌不可陷弱宮，六是吉星，高強宮是凶星，又不入廟其凶乎。大抵星辰入局，不看官祿。其修學者，須看文昌。而常人，但看天祿天杖，壽便可以次定其有無厚薄也。
　　定諸宮分合
　　觀夫福壽齊臨紅鸞，何如其聰明。虛異同拱毛頭，何如其昏昧。或在天印，則主遷移之位，有權。或在文昌，則無福祿，之行。或在田宅，則穀粟盈倉。或在財帛，則金玉滿籯。貴祿臨男女之宮，光榮後代。庫貫臨身命之官，前程永固，總有榮華。姚異纏身，斷無壽考，刃哭臨命。天虛天刃兮，皆主其禍。天刑天杖兮，孰為其慶。遇妻妾，則孤寡多吉。入官祿，則穹窘多病。運逢此曜，即是凶危之臨。限過其星，必有灾殃之咎，是知命有窮達，無有長短。達士則居高強之位，窮人則守寂寞之鄉。榮華壽考，乃吉曜之相臨。橫逆夭亡，實凶星之並照。非星辰無以考其詳，非運何以知其要。銳意精思，推則斯文之奧。談今博古，方識此書之良。生死貧富，若非前定。貴賤榮枯，乃知不偶。推算之術，有精有微。考于經典，則三復而可曉。觀此妙術，非一日之所能。則四主三元之說一真金不換。五星六曜之論，美玉難當。十八星默察其理，十二官盡得其要。貧賤富貴，實難逃找，福星辰無不照。
　　夫人受天地之氣，之為三才。天地人全者、謂之成人，則運限值之，則財高無永。天地人不全者，謂之不成人，則運限臨之，則財傾無逝。
　　凡虛哭刑刃不照者，為全；照破者，為之不全；限入陽宮遇陽星者，陰宮遇陰星者，各秉天時，受中和之氣也。避忌之年遇哭星，立見應也。
　　凡人當生，紫紅貴星在身命官，初限榮貴，發祿變大。若文昌諸星對照，及在廟旺宮，亦有吉慶喜事。天虛入限，主財帛耗散。凡照處皆不吉，并見乖異之事。
　　天印入運限；更在高強宮，入廟財有重權之喜。雖不入局，主有吉慶之事。限遇紅鸞，主聘美色婦人，女配俊傑之夫。
　　虛星照限命者，主虛驚之事。姚刃主水厄，毛異主火灾，邊配徒流，變姓異祻。限命如值庫貫，主有橫財，貧則暴富。其餘，凶星隨文昌星之椎，詳察星辰得宮分，為準不失毫釐。或有限初交而死者，或臨限而亡者，須憑生死星辰詳斷。若限內天哭星正照身命，曰黃泉星。若正照，限與於對照者，名曰浪濤限。主亡死，孝眼重重。陽官多悲，陰宮多喜。若廟照處乃為福星，亦不免外喪乃親孝服也。夫浪濤限，一說乃杖貫哭，此三星是也。
　　斷曰
　　得失窮通未易窮，由來盡屬身命宮。
　　吉星臨此皆膺福，惡曜加臨圭惡終。
　　彖曰
　　姚異雙星俱照命，此是凶神必易殃。
　　破祖離鄉貪酒色，男為淫客女為娼。
　　彖曰
　　天哭凶星最不祥，若臨大限見危亡。
　　休言祖業消磨盡，更怕光陰不久長。
　　彖曰
　　虛刃之星身命臨，只宜林下可安身。
　　俗人犯者行千里，重重管取見灾迍。
　　彖曰
　　疾病之中惡曜加，五臟失調不可誇。
　　腳肢腰駝并曲背，縱然壽永福無佳。
　　彖曰
　　四正宮中最要強，善星臨照喜非常。
　　哭刃二星當頭立，骨肉刑傷裯未央。
　　田宅見之惟破祖，妻妾見之必損傷。
　　官祿遇時無事至，命宮逢者必乖張。
　　始終禍福皆前定，從頭歷過細推詳。
　　彖曰
　　天哭之星最不祥，若然見者必為殃。
　　縱然祖業消磨盡，急急光陰不久長。
　　彖曰
　　凶星主哭最為灾，宮事重重入戶來。
　　歲限若然逢此殺，門庭主見哭衰辰。
　　彖曰
　　刑哭相逢事不輕，行年若遇主虛驚。
　　福祿旺時防產厄，人離財散不安寧。
　　彖曰
　　天刃之星是七傷，併沖歲限定傷亡。
　　若非是托陰功力，定招灾禍及重喪。
　　洞微十八星斷
　　紫微星，一名紫氣，太陽玉堂少微，近待貴人。晉志云：此星居帝垣之中，至尊至貴，吉能制此星。照臨慧慈，主無長命富貴。論格局，獨立玄上天門，謂之拱北辰，主貴。獨臨卯位，謂之出辰格，主貴大命。照身，又會吉星入侍，謂之清光格，廟樂旺官，己酉廟是入廟格，申亥樂子旺是交宮格，身命值之，主好道多才識，衣紫腰金，為人尊尚，小人難近。其慈善學道，則有神仙之分。照身宮，主有祿，清職端正，能文多智。居是官，主一生慈善，而有福祿。不入廟旺，為孤神好僧道，守齋戒。同例刃，則為山林泉石之士。會暗曜，主好色性剛無親，婦人妨夫損子。如會吉神，卻夫榮子，貴有封號。若失地則衰弱，臨危亦有救，為九流之人。諸宮分官祿官，見之主爵位高崇好善種德不損助守常禮義。運限見之，主面見人君。此星守命，主人物古貌豐肥，身瘦長腰背穹窿，氣色昏沈紫彤色。或黃白色，小兒清瘦清黃色。
　　彖曰
　　子　禮貌為人賓，尊賢惡不仁。
　　文經武緯事，清貴作朝臣。
　　彖曰
　　丑　丑位謙而孤，姻親有若無。
　　仁義有設施，康莊是坦途。
　　彖曰
　　寅　寅位號真人，會途不相親。
　　志曾居相外，身亦有親君。
　　彖曰
　　卯　卯位號樞和，皆因迭化孤。
　　先難而後易，晚景是豐途。
　　彖曰
　　辰　辰上是天空，名成時又豐。
　　姻親非我分，雙拳獨奮功。
　　彖曰
　　巳　巳上恩承世，名成重大都。
　　日近清光下，殊勳豈能無。
　　彖曰
　　午　天恩入孤虛，風彼險相遇。
　　有源無早涸，奮力上天衢。
　　彖曰
　　未　紫乃入天淵，性善別愚賢。
　　卓意半途苦，晚景是光亨。
　　彖曰
　　申　秉性特溫良，心高志見長。
　　文經武緯事，掌握鎮邊疆。
　　彖曰
　　酉　酉上紫微星，威儀近至尊。
　　名在主人上，聲價對乾坤。
　　彖曰
　　戌　天喜到白羊，月桂噴秋香。
　　成敗多經歷，晚景定為良。
　　彖曰
　　亥　亥紫到天門，孑身浮若雲。
　　憂不憂已事，識高必近君。
　　天虛星，又名無實。空亡孝服，泉黑道，天終在垣中，為破耗之星。照處，遇吉不吉，遇凶主貧，主狂妄，又主孝服。廟中旺丑身命宮，主性巧福薄。虛誑照是宮，主憂疑，財帛耗散。與惡星同，亦壽夭。若在廟旺有善星吉如得地，官品員外郎；失地，狂妄之人；主夭。會吉星同宮，亦主虛名虛利。會曜杖刃，主法死。加刑主橫死，加刃主夭，加杖主貪酷，加毛破耗，加姚淫奔，加哭主孤，加異主好謀詭。若在身宮，主一身兩姓，早年剋父，女人見之不宜。官祿宮，主有虛名。相貌宮，卻灾。奴僕宮，智不如奴。運限逢之，尤多事。會刑殺，併限到，則為三坵五墓，一生好事皆空，萬事到頭。如夢身星臨虛刑刃者，損母早。
　　彖曰
　　悟徹三千與大千，
　　平生不為利名牽。
　　子　子位號天空，謀為若夢中。
　　家基須自立，生計是飄蓬。
　　彖曰
　　丑　丑位斗牛宮，豈孤道不窮。
　　精明分黑白，身在仕途中。
　　彖曰
　　寅　虛星若在寅，聰明道非身。
　　欲要光宗祖，顧身不顧人。
　　彖曰
　　卯　天竭居近泉，安居非自然。
　　歷練窮冬盡，精神愈更堅。
　　彖曰
　　辰　倉庫入天虛，半生分明孤。
　　須然不缺祿，未兔役征途。
　　彖曰
　　巳　太乙名虛耗，迂迴非我傲。
　　奔走半生身，中年方運到。
　　彖曰
　　午　虛宿豈奔離，忠言達聖機。
　　風波接中首，晚景任施為。
　　彖曰
　　未　玉堂坐天孤，係練豈能無。
　　姻親非我有，基謀自當圖。
　　彖曰
　　申　天虛號孤宿，求道衣祿豐。
　　與異倘相伴，一身兩姓當。
　　彖曰
　　酉　虛遇莫憚勞，巨萬也磨消。
　　自立方成器，晚年方見高。
　　彖曰
　　戌　吉曜若並行，祖業也須更。
　　此身名利事，生涯兩處營。
　　彖曰
　　亥　亥上成孤子，成敗多歇減。
　　祖業有若無，只好自施設。
　　天貴星，又名天乙始泰君棋。隋志云：此星紫微星宮門，乃太乙之神也。主戰鬥，知人吉凶，持威福之權，以制善惡之星。主貴文章博學也。廟樂旺宮辰廟寅樂亥旺身命宮，主立非常之功，超群出衆，難事易成，高人見親，小人難近，有聲名。是宮，主智高上，文章滿腹，好道尊榮，有科名顯達之職。又日：少因異夢，而生得地，廟旺有權，三方拱會，一世榮華。有殺見之皆退，須遇厄難，亦傍貴人。會惡曜毛頭印杖有權會姚淫會哭如巫依如刃惡與刑同宮巧計千般。加凶星刑刃，不善終父母，損親無力。婦人見之，有吉星，則貴有封號，金冠紫綬之印。會惡星，不仁不義，妨夫害子，醜惡之人。官綠宮，主出衆，不怕事，無惡意。歲限逢之，有喜慶也。天貴守命。主形端面白，方員氣宇，寬大物長，大肥胖面，方員白爭，四字唇紅齒白，心和性良，清雅便為官。加吉星者，至親有倚，手足情長。
　　彖曰
　　子　子上好文星，心絜性尤清。
　　功名不勞力，聲譽播朝廷。
　　彖曰
　　丑　天輔至斗牛，清名達四周。
　　不須承祖業，功利自能儔。
　　彖曰
　　寅　寅宮旺貴星，基業壯精神。
　　雖不登蟾閣，聲名也動人。
　　彖曰
　　卯　殿閣居卯宮，性聰全義類。
　　初限未能成，須待晚年貴。
　　彖曰
　　辰　天貴旺金宮，神清性亦聰。
　　非特一身貴，世代位豐隆。
　　彖曰
　　巳　巳貴紫微宮，榮華有始終。
　　一身登要地，兄孫學業通。
　　彖曰
　　午　午貴當坎離，姻親實險違。
　　中元光祖業，聲名更遠馳。
　　彖曰
　　未　科甲入未宮，欲過豈能容。
　　離坎無荊棘，高人有薦功。
　　彖曰
　　申　天貴守陰陽，立志有維綱。
　　初年未發達，晚歲見名揚。
　　彖曰
　　酉　貴騎金牛上，清奇古怪人。
　　何愁衣祿淺，聲譽播朝廷。
　　彖曰
　　戌　戌上號天醫，聲名必自宜。
　　立身思遇貴，漸顯莫猜疑。
　　彖曰
　　亥　天門為旺氣，非來祿非細。
　　定作異人者，仁慈真大貴。
　　天印星，又名帝符，此星主統兵鎮軍之象，殺伐之權，廟子旺辰樂卯身命宮，主權貴福多。居是宮，主威名權重。若是有天杖，主掌印。會善星，主有神仙之分，不然位極人臣。會惡星，喜職。加異，偏生庶出，不然早剋雙親。加杖毛，有權。加刑慘酷。加姚，淫穢。加刃，孤天。加哭，孤獨。得地，則承祖業。失地，無承。運限逢之，卻有驟遷。女人見之，貌利性良。主限官祿官，人敬服。妻妾官，主妻致富。運限照臨，主遷官顯達之職。歲限逢之，則有聲名，人物清秀聰明，中等身材，面清白。
　　彖曰
　　子　子廟定威權，慈祥氣象寬。
　　行藏終有分，異日遇居看。
　　彖曰
　　丑　印星臨斗宿，名利恐初難。
　　中年須遠慮，至死不能榮。
　　彖曰
　　寅　人馬印居垣，逢之氣象寬。
　　根基須靠祖，自有好機關。
　　彖曰
　　卯　卯臨來卯官，情性善溫良。
　　生涯莫依祖，自立始輝光。
　　彖曰
　　辰　印落在辰宮，雖危不至凶。
　　根基惟獨立，臨老旺門風。
　　彖曰
　　巳　絕鄉是此星，家計始孤貧。
　　不得婚親力，末年方遇春。
　　彖曰
　　午　印宿午偏兮，挺挺多是非。
　　行藏須有泰，求事奈遲遲。
　　彖曰
　　未　印元宜遷移，如非局在棋。
　　機成還有敗，晚景始方宜。
　　彖曰
　　申　經諱到陰陽，中年定自強。
　　須己利名有，臨老始芬芳。
　　彖曰
　　酉　印入金牛官，得失兩悠悠。
　　知命能謹守，窮道始可謀。
　　彖曰
　　戌　天印入白羊，心地方恢張。
　　榮身須自立，莫把作尋常。
　　彖曰
　　亥　亥位見天祥，精明道義揚。
　　破卻月中桂，朝中一棟梁。
　　天壽星，又名老人、尚父。此星居南，為老人星，守垣局中，主長生。廟亥旺酉樂寅身命宮，高福廷壽，好善有陰德，晚年得福。居是宮，主因壽得福，廟旺尤貴。若居酉上，自少無灾。加杖有有權，加毛破祖，加刑主刑宮。陷宮早亡，守虛異哭。主星合照，主不出三日而死。壽星見哭虛，謂之陷弱，終無永無。女人見之，主有福。虛異刃哭四星者，主夭折，亦主骨肉損刑，過房入贅。官祿宮，見事長慮慈憫。運限無凶星干，絆，主福貴雙榮，人物長大，身貌從容，性格執古，作事無私，且守且耐。
　　彖曰
　　子　壽入寶瓶宮，青春樂有餘。
　　中年多反覆，好景在桑榆。
　　彖曰
　　丑　斗牛得無星，溫良性亦門。
　　冷淡宜初主，終年始有榮。
　　彖曰
　　寅　壽星在樂寅，功就即非親。
　　縱橫妙用處，終須達貴倫。
　　彖曰
　　卯　仰位無無虧，凶星不怕危。
　　縱他風浪險，謀望有關機。
　　彖曰
　　辰　天墀化紫衣，僧道豈孤恓。
　　受償值榮祿，高貴引丹墀。
　　彖曰
　　巳　無不喜蛇宮，更張事不通。
　　若因金水地，晚景始成功。
　　彖曰
　　午　麗雅號孤聆，名高無卻低。
　　若問功名就，看看髮白時。
　　彖曰
　　未　無入未加鄉，名利慢更張。
　　還須歷練到，晚歲始名香。
　　彖曰
　　申　老人見坤宮，難成事業功。
　　花開復花謝，根在晚年豐。
　　彖曰
　　酉　壽入酉宮兮，終可達天衢。
　　功名須獨立，加官不必宜。
　　彖曰
　　戌　白羊魚星安，身命必加官。
　　有名還有利，何慮事多難。
　　彖曰
　　亥　朝元廟旺宮，英俊性從容。
　　文章冠天下，中年職位隆。
　　紅鸞星，又名太陰、天驚、儀鳳和嗚。此星喜則紅鸞，怒則計都。在垣局近侍之宿，主有官祿。論格局，臨亥上，為月照天門格，主貴。紅鸞入廟，祿元照身命，為龍門高擢格，主貴。廟樂旺官，丑廟見入廟格，照身命宮，主性柔，威儀清楚，好衣服，貪酒色，喜朋友，多得陰人扶助，又招妻財。居是宮，主性柔，容貌溫恭，美色秀麗，舉動有成，好粹餚。會惡曜加杖，有性狼有權。加毛，淫慾。加刃，狼籍人。加異者，棄祖，女不良為娼。加姚，為妬婦；非拓為厄為婢妾男加刑險處成名，但早年失侍，怙骨肉刑。若諸星得地，則出類才，能為國家鎮撫天下，學問過人，能處事業。失地者，則入空門，亦主辛苦。加姚毛，主酒色。陷地，則無成就女人美麗性躁，陰毒有封號，廟旺樂宮，為人曉事識高低，善處閨門，性快。會吉星則貴，會凶曜不良。入廟，主應異夢而生。官祿宮，主好禮樂仁義，不妄作有權柄。兄弟宮見之，塢字成行。運限流年見之，非常有慶。主人物俊秀，性格聰明，灑洛和氣。風流、花酒、賭博，三者必占一也。
　　彖曰
　　紅鸞守命面方平，眉目分明俊秀郎。
　　四字唇紅并齒白，一生溫潤有柔剛。
　　彖曰
　　女人最喜太陰星，智識機謀性地明。
　　喜怒不常難受觸，能招貴子及夫榮。
　　彖曰
　　子　儀鳳為科名，持權定有聲。
　　平生無險懼，禹浪跳三層。
　　彖曰
　　丑　人丑貴無倫，冨貴皆有因。
　　莫憂前途險，平步侍明君。
　　彖曰
　　寅　寅上好威儀，天然性地馳。
　　友朋好酒色，風流儒雅施。
　　彖曰
　　卯　卯上喜紅鸞，心明膽志昌。
　　文章非若祖，貴至位嚴廓。
　　彖曰
　　辰　辰到金棋局，昂然大丈夫。
　　靜時非是靜，閑密喜無拘。
　　彖曰
　　巳　巳位號天盈，孤圭月主明。
　　但看存恩節，桑榆到始榮。
　　彖曰
　　午　紅鸞號午位，女人常如意。
　　男子且循常，中年榮且貴。
　　彖曰
　　未　鸞入巨蟹鄉，孤身雙女當。
　　門庭兩相隔，至老倍風光。
　　彖曰
　　申　鸞不入申鄉，聲名未顯揚。
　　妨妻并尅子，姻眷早參商。
　　彖曰
　　酉　酉宮見紅鸞，美事未能全。
　　家道成又破，好事始團圓。
　　彖曰
　　戌　鸞入白羊家，貪酒又貪花。
　　雖然中運福，晚景更堪誇。
　　彖曰
　　亥　亥上稱人意，攀高羽士林。
　　性情無偏比，晚景又駸駸。
　　天庫星，又名天財吉星。書云：右弼之，異名北斗之杓柄，又名天庫之祥。在婁之左角，為兵庫之府。居紫微中，為玉府之神庫。藏之曜珍寶兵償皆賴之。廟午旺亥己樂卯未身命宮，主冨貴財帛，田宅豐滿。如身命值之，貴可參大政。是官，主財，卻損人益己。會吉曜杖印，主貴。少權印，主冨貴，喜天刑發財。加刑杖，有權；加毛，破祖。會孤星不聚，可謂大德閑人。加異者，庶出改祖，或入贅奇怪之人。加哭刑，害父母，兄弟便是楚秦。加姚，淫慾。加刃者，惡死，有疾壓之方，有殼。不然，溺水波沈。女人見之，端正福厚，善處閨儀。加姚，主淫私。官祿宮，主才能計智。運限照之，主有財，貧則暴冨，人物肥厚。女人犯毛異者，主產厄。男女主肺經喘滿，因財致祻。餘皆倣此。
　　彖曰
　　雖然天庫號孤神，吉曜相逢時有名。
　　最喜逢危中有救，一生閑樂作閑人。
　　彖曰
　　子　天庫對寶瓶，徘徊又虛驚。
　　貌變當自立，營謀必有成。
　　彖曰
　　丑　庫入丑孤暌，須防子與妻。
　　中道自然泰，晚年又得時。
　　彖曰
　　寅　天庫號財星，孤害不可聽。
　　基業元非善，求營始得榮。
　　彖曰
　　卯　影孤心又虛，橫財冨有餘。
　　基謀當自置，終歸潭府居。
　　彖曰
　　辰　天庫好居辰，雖榮未顯倫。
　　萍梗奔馳地，晚年方福殷。
　　彖曰
　　巳　庫入巳宮強，根基殼必長。
　　仁慈無諂曲，姓字自然昶。
　　彖曰
　　午　天庫到離宮，形貌正溫恭。
　　仁厚無私曲，榮華福位豐。
　　彖曰
　　未　未上臨身命，仁厚冠群倫。
　　中年方有力，老去必朝君。
　　彖曰
　　申　申官天瑩星，羈摩未得亨。
　　奔馳滿天下，歸來方老成。
　　彖曰
　　酉　庫星居酉地，沈晦豈無成。
　　顯處非為祖，成時自立明。
　　彖曰
　　戌　天庫人白羊，家業必更張。
　　慈善無貪酷，由來譽儘揚。
　　彖曰
　　亥　庫星臨亥位，自立顯家風。
　　名在衆人上，何愁不立功。
　　紫微斗數卷之二竟
　　紫微斗數卷之三
　　貫索星，名日寶藏，連索之神，曰：橫財勾絞長繩天赦天赦天羅計都。此星八名，在北斗前，主法津，留強暴。門開則成獄訟，主恩赦，主發驟喜論格局。勾絞星，主索刑。同守身命宮，為連索身刑格，招閑事，惹爭訟。廟未旺己樂亥卯午身命宮，一主財帛豐厚。照身命運限流年遇，主財帛充足，利名索絆，不能心閑。凡宮主與天庫同會，吉曜相遇，禍厚，恩赦橫禍，水釋。會鸞刑，主發財。會凶曜，多獄訟。加刃惡死，姚淫蕩。加哭杖，主天折。加惡星，必主吊刑，懸爾，雷擊，獸傷，身屍流蕩，傷肢毀體，碌碌浮生，無超達，鄙吝之人。入官祿宮，與天庫同，運限流年拱會，主驟發。會惡星，離別 ,爭訟。女人遇此，同之，尤防產死，因色陷身，處家善能。
　　彖曰
　　雖然天庫號孤神，吉曜相逢時有名。
　　最喜逢危中有救，一生幽雅作閑人。
　　子子土多成敗　　黑道主哀怨悲傷毒夫，惟計錙銖之入，收積有餘。
　　五自立有成　　主孤尅悽惶，損六親、雞口，惟貪不念若儻來之物。
　　一嘔　　主暴卒，惡毒呪咀，不仁少親力，見利而忘舊約，悖德而負初合。
　　卯卯上有財人　　主腰跎手足風疾，沒溫良，無禮義，有禽獸亂漬之行，無水木本厚之思。
　　辰先破後成　　主喪吊臨門之事，雷虎之驚，看仔細仔細，相交小心，方可強壯，不征自慶，晚籠之烏。
　　巳險處成立　　印星之權，印祿之象，太乙宮喜貫，虎來廊廟得安居，君寵臣安權，有節名揚當列中。
　　午實星旺午　　財祿無虧，妻子骨肉成虛。惡會得朱，吉照多阻，蠅頭是務，豈知有悖出之虞。
　　未孤散入集　　主有刑禁之事，孤尅六親，無凶星則吉，心迷法綱，身逐利途。
　　申與殺相宮　　有陰害謀毒，害不為無福，孤尅孽自己，作空污良善。
　　酉上能自立　　土宮貫臨，妻妾異心，有母必尅，喪吊臨此。吉凶既異，其制而悲。
　　戌上多辛苦　　天正星近貴有衣祿，遇惡凶自縊，邇須異於穿窬，情何殊於劫奪。
　　亥清後主貴　　乃游治孤虛之福，雙魚之地，身命併臨，金馬玉堂之事。
　　文昌星，名曰台輔，科甲第，秀氣。天魁、三台、鳳閣、天奇、文曲南斗六司之星，主貴，主學，主天祿之事。論格局，文曲廟旺，曰桂魁高攀格。旺樂午戌居身命，主後秀文，高杖名選，出將入相。廟旺尤貴照各宮者，主有辭章，能曜科甲。在廟旺，才智過人，有經緯之文，將相之職。是處事典雅，會善星，主大貴，主科名文美。會惡曜天異，壯年不遂，改祖庶出。加仗刑，剛傲。加刃，陰毒，刑害父母，兄弟不睦，有若無。加毛頭，見破祖。加刑，酷毒狼狼，凶禍殘身。加哭者，尅害。加姚異者，淫奔。會曜亦號孤神。居旺地，主清貴無雙，仁義有守，信實不移。失地則傲慢，清高隱逸，孤閑而已。女人見之，主淫慾。加毛姚異鄙陋之人。加刑刃慘酷。官祿宮見之，好禮義，享情福，不理閑事。奴僕宮見之，智不如奴。子息宮見之，逢天貴，主後嗣顯達。運限流年照，並吉。
　　彖曰
　　子　孤立子孤遲，妻兄定緩期。
　　若教妻早到，長命也分離。
　　彖曰
　　丑　丑惟主英名，不貴亦必富。
　　中年之後來，大器方成就。
　　彖曰
　　寅　寅上坐文昌，英容誰可當。
　　更加吉星會，發福自成章。
　　彖曰
　　卯　卯上學堂星，虛危未顯名。
　　成才渾如夢，老來方有情。
　　彖曰
　　辰　辰上情豪強，孤高譽顯揚。
　　四正若相照，貪酷必非常。
　　彖曰
　　巳　儒雅好文星，身孤性格清。
　　若入高人手，姻親水上萍。
　　彖曰
　　午　午位到天台，逢人必主財。
　　姓名香似桂，金印耀三槐。
　　彖曰
　　未　未上號孤獨，雖高心上逸。
　　異枝還結子，僧道亦清吉。
　　彖曰
　　申　申上號孤星，心明必顯榮。
　　修文能致富，老去亦須昌。
　　彖曰
　　酉　酉守命心慈，扶揚善吉星。
　　不然僧與道，身掛紫衣榮。
　　彖曰
　　戌　白羊偏得局，聲譽遠流傳。
　　入相三名位，出將想兵權。
　　彖曰
　　亥　文宿在高強，須凶也不妨。
　　可憐骨格重，基業晚年香。
　　天福星，名善祥，帝符賜福吉神。
　　此星房西三宿星，星列南北二斗。天福主乘輿公車之政，祭祀之事，尚書侍中此星也主高明福厚，廟卯旺寅申樂身命宮，主壽高福最少疾，作事多成，九百稱心，有陰力扶助。在高強宮，主晚年獲慶，遂心稱意，居能七能，施濟人利物，須與惡星同官，遇險難不危。會毛異，主過房庶出、不然填房入贅，兩姓同居。加姚，有福多淫；加毛，流蕩；加刃者，主疾酷毒之人；加刑，股露之毒，好爭訟；加杖，多責杖；加哭，孤尅，雷擊浮波，因財落陷，惡獸殘身，蓋失地無力。女人見福吉，加姚異毛刃，則卑殘不廉之人，因色產懸吊之禍，不可不謹。官祿宮，有政事，不狂妄；遷移官，主出人遂心；限流年值之吉兆，主享通也。
　　彖曰
　　子　福人寶瓶居，生涯可待時。
　　險中還有險，名利可憐虛。
　　彖曰
　　丑　丑位福星臨，幼年常主灾。
　　家門須自立，經史盡安排。
　　彖曰
　　卯　天福入寅宮，杖刃加臨貴。
　　幼年志朱伸，晚節必稱遂。
　　彖曰
　　寅　福又卯倫宜，行藏任便為。
　　何愁官不顯，老至自應奇。
　　彖曰
　　辰　居辰為雨澤，只怕惡星臨。
　　有名無貪酷，終存道義心。
　　彖曰
　　巳　福入金瑩垣，聰明性氣寬。
　　心慈能愛物，年少鎮朝端。
　　彖曰
　　午　老樹晚始榮，初入未揚名。
　　旺印俱臨位，何愁不稱情。
　　彖曰
　　未　福星來未上，超趨何日問。
　　若無惡星臨，白頭方壯旺。
　　彖曰
　　申　天福入旺生，何愁祿不成。
　　利名非異得，權高見水清。
　　彖曰
　　酉　酉上福星加，渾如澗底花。
　　刑異若來助，磨粉是生涯。
　　彖曰
　　戌　白羊宮最優，家富足田牛。
　　營生大業事，進壽入公侯。
　　彖曰
　　亥　亥上福星燎，空榮平不遭。
　　成家中有分，好事未為高。
　　天祿星，曰三台，佐輔天廚、天財、天庫父寶之星。其星東北暫斤鳥曰祿元，主盛鐉之事。在垣局為福為之本，養命之源，主官祿吉祥。論格當刑沖破棣元日連索破祿格旺已廟申業卯申命二宮，主仁義調度。居是宮，主官祿自至，財帛實足。拱會一生宮貴，命中不會凶星，主大貴。若遇惡星照，則為碌碌之人。會善星與文星合，主清雅之職。加毛，文武之才，但財帛耗散；加虛，虛名、虛科；加異，孤立；加刃，殺伐；加姚，好色，性快至毒；入廟招寵妾；加刑，喊福，性直招怨，半失雙手足情疏，妻見見尅。女人見之，夫榮子貴，富足優游。加毛異重媾；加姚，俘；加杖刃，夭折；加哭，吊弔懸自縊，產厄；加福紫鸞，福厚有封贈男女。官祿宮見之，最吉，主財厚業隆。運限流年照臨，主不次之吉。
　　彖曰
　　天祿臨身楓不難，高堂大廈享安閑。
　　忽然暗曜來沖破，碌碌區區度歲寒。
　　彖曰
　　子　為性善加，儒雅堪誇。
　　須無大富，晚必榮華。
　　彖曰
　　丑　祿到金牛，名利懶去。
　　他年之後，辛苦管謀。
　　彖曰
　　寅　祿居人馬，英雄俊雅。
　　福位滔滔，晚年聲價。
　　彖曰
　　卯　為人堪美名，榮華冨貴清。
　　自然多會遇，何愁不稱情。
　　彖曰
　　辰　福來庫辰鄉，成就幾更長。
　　姻親非我分，男子自當強。
　　彖曰
　　巳　巳位定威儀，榮華在後期。
　　平生無阻滯，下釣生魚磯。
　　彖曰
　　午　祿不出南離，求名且待時。
　　晚年活計就，多是好根基。
　　彖曰
　　未　祿元來未上，虛譽卻高遷。
　　自來知音遇，時時望跟穿。
　　彖曰
　　申　申位祿堅牢，榮華更富高。
　　中年成業計，禱者壽清高。
　　彖曰
　　酉　祿陌祿傾兮，跡趨未可期。
　　若會吉星照，須有稱心時。
　　彖曰
　　戌　祿入白羊地，心高身孤兮。
　　髮班方稱意，聊且慰桑榆。
　　彖曰
　　亥　祿元居亥位，情性最恬然。
　　姻眷如萍草，雍雍喜晚年。
　　天杖星，名曰獄訟，某治之星，玄參捧星，主羅網刑禁之事。論格局，天杖獨守官祿宮，名官鄉引杖格，主頻遭責辱，惹禍招非。廟子申亥旺未身命二宮，主多遭羅網刑禁，如有善星救可解。罹戮與惡曜同官，主杖捧惡死，不然亂傷、虎咬、雷擊、波沉、阿狼傷命。居是宮加刃，惡死，為人狂橫不伏，主氣剛強暴。廟旺於貴，亦主酷刑，不得位。會凶星，為血殺害，主嗔怒不常，多杖責。會星天印同宮，主權印，亦貴顯。加紫福，貴壽，主文慈權柄，福星稱高。加庫得地，發財有權。加貴人入廟，有福壽。加鸞，儒雅有性。加文，主孤。會惡曜加刑，刑害父母，刑不全手足。參商，妻嗣有尅，六親少力，結契無情，男女亦然。加姚，淫慾；加虛，好詐；加哭，性參；會刃，主法死。女人見之，性剛直，處事能為。會吉曜，則凶；加毛異，主婚重再嫁。男子直之，變祖離鄉自立。會刑，不吉，主教唆詞訟，招是非。運限流年值之，得地而有權，失地主獄訟，其驗如神。
　　彖曰
　　子　子為天威，稟性高巍。
　　若無凶照，平步天墀。
　　彖曰
　　丑　丑為天轟，聲名遠揚。
　　守其謹愿，僧道也強。
　　彖曰
　　寅　杖入寅官，心性聰明。
　　遇吉則吉，勞而成巧。
　　彖曰
　　卯　卯位為人沖，加印大亨通。
　　縱橫妙用處，辛苦始成功。
　　彖曰
　　辰　居辰杖必凶，勞力自成功。
　　驛路榮身命，功名事必通。
　　彖曰
　　巳　巳位不堪誇，雖高身未華。
　　幾與成多敗，生涯亂似麻。
　　彖曰
　　午　天彪入午，索絆辛苦。
　　基業更張，老耒可補。
　　彖曰
　　未　太充入未宮，風騷性識通。
　　初年須狼籍，晚歲始登隆。
　　彖曰
　　申　申上有過星，印壽祿方亨。
　　心平盈阻得，廟廊看雍容。
　　彖曰
　　酉　酉上為殃，會吉方強。
　　是非成敗，萍複他鄉。
　　彖曰
　　戌　戌上號愴惶，逢之定擾攘。
　　有成還有破，老至始更張。
　　彖曰
　　亥　供星入亥宮，氣彖儘從容。
　　縱橫妙用處，知名獲大功。
　　天異星，名曰離異破基司怪天孤異胎地劫鐵鉞司怪之星。主天地日月星辰之變異亂及烏獸草木之妖誕。居南圯之人，多學奇怪之事，得失不常。廟丑未樂辰身命二官，主破祖離鄉。重發照是宮，主別離變姓。與善星伺宮，或在廟旺則吉。若與惡星同宮，又在陷弱宮，主多虛詐，不識人，少尊重。但在廟旺則吉，主庶出之數。會惡星，主大突。會吉曜，有意外之喜。入廟樂，主貴顯。若正照臨，主亦得妻財。會吉宿，主貴加緊，名揚天下。加貴得地、聲名烜赫，多淫邪。加文昌，有聲譽，主壯年失意。加鸞，風流；加福祿，有享用；印壽，有權福詭詐。加庫貫，驟發奔馳；會惡曜加虛，奸詭詐計，及無廉恥。加姚淫濫九刑者，慘酷刑害雙親，兄弟似冤家，夫妻見離，尅子，如沙裹陶金，男女亦然。女人見之，主淫奔。官綠宮，主有異財，臨事多變。妻妾宮不宜見之，主離損，害三宮，有若無，疾厄。與姚同守，主有異疾。田宅宮，主破祖業。財帛宮，耗散。運限流年見之，主驚怪異福耗財。
　　彖曰
　　杖異加協照命宮，改名換姓喜相同。
　　若非異養偏房子、父母還爰見兩重。
　　彖曰
　　天異加居廟旺方，經營之事盡榮昌。
　　求謀立事皆如願，定須創造改門牆。
　　彖曰
　　子棄祖號玉池星，性巧妙聰明，得西北　之祿，惡惡星相遇，灾疾。天壽僧道遇之吉，主變祖。
　　丑出外貴人欽羨，文學有名。惡星沖　照，主灾疾尅害，男不肖，女不良。
　　寅主歌樂妙舞之事。惡星沖照，其辛苦之人，遇吉平安。
　　卯偏生性狡猾不成，遇哭刑并，六親骨肉伶仃，貧賤之人。
　　辰異招貪財谷，招是非，三方無凶星照破，名揚翰苑之人，破祖離宗。
　　巳主俊傑，文章巧妙，玉女最為良，刑臨男女，主官祿顯，女子有冠。常遇庫貫紫富，遇吉昌。
　　午此宮非為貴，男子主聰明，忌天姚，多破成少，孤剋壽夭，吉曜也平平。
　　未主人遭壓，巧計美顏，破湯祖業，吉照得業，般遇壽股肱之尅，父母貧有福。
　　申福祿雙全，入紫微星，榮華有孫，子得妻，財旺盛，家計足溫和。
　　酉隨女情逐高，主離祖，男重女嫁，因花破敗也。
　　戌尅害刑惡夭壽，刑獄不免孤，尅六親，其本身主亦平平也。
　　亥福祿照宗樞機鎮府庭宮，福德方揚名，遇庫貫鸞紫富貴。
　　毛頭星，又名天彗，攙搶掃箒，妖孽之星。守宮，主兩年灾歲饉。凡照處，皆不吉。亦主橫禍死亡。廟子卯旺，未戌樂寅身命宮，主性強暴，刃逆好殺，敢勇有力。凡照是宮，不吉。逢之，其家無四璧。會吉曜，有權。與惡星同宮，則凶。居是宮，須破祖，為事卻快。廟旺，主兵權，定揚旌旄節鉞。會吉星加貴入廟，主官祿榮顯。加福德，破祖成家。加印壽，主榮主壽。加文昌，清孤。加庫，富寔財足。會惡曜加刑刃，主刑父母，兄弟、妻子見損。亦主旺年夭折。加刑，好殺；加虛，貧寒多灾；加哭，巫醫九流之輩，主外死。加虛哭，主瘟疫。三星、虛星、惡星在命宮，加毛，凶夭。亦主貪淫好色。遇貫，自成立，長在外，若僧道身死外境。官祿宮，主不怕事，立志有謀，決斷無疑。遷福二宮，不遇險難。運限流年照，無吉星，亦主官灾水厄，異禍相凌。女人見之，亦然。主有產厄，肺經虛怯之症。會吉星助，失獲福犯，主淫致禍。加哭刃者，六親冷落。
　　歌曰
　　子廟有心，膽能主持，夜生吉星，凶妻多婢。妾遇天福，紫微富貴。
　　丑有福德，轉禍如祥。遇變祿，功名富貴，憑筆舌上成來，廟旺上為吉。
　　寅有權倉箱盈滿，內實外虛。遇吉，多財藝能之人，福倍富貴。
　　卯職重權支翰苑之人。遇吉星，富貴；加惡星沖破者，貧窮。
　　辰棄祖主尅害，招異無刑惡，百事無成。遇凶星，遭刑貧賤。
　　巳更變不常，孤苦無定伶仃，思宜進退，六親俱不得力。
　　午會吉星，得貴提携，加惡星，多敗少成，其所作為亦不須。
　　未有多主六親無分，離祖方成。遇天福、貫、庫，主富。惡星沖，不利。
　　申主妖媚、藝毒。遇凶星，一生貧苦，·破祖離鄉。遇吉星，主祿壽。
　　酉主破祖勞心。遇凶星，夭壽，不得善終。遇吉星，方可兔，吉。
　　戌破祖有凶化吉，晚年財多。遇吉曜，平步雲梯。遇惡星，不吉。
　　亥主疑惑驚恐之。遇凶星，成敗不常，得失無定。遇善星，則吉。
　　天刃星，名曰流血懸針。石室秘文曰：此星迺金神，七殺之神異名。在垣局，具陰德之事，亦殺傷。論格局，男女二宮，主刃貫同守，乃子刃紫格，必破家。廟巳申旺午樂寅身命二宮值此，主性毒狼狼，好殺戳，多在兵陣中刃死。．昭一是宮，主殺伐之權。會惡星，傷殘會吉星居是宮，主傷陷人有事不言能善一絡廟與吉星同宮，主兵權，不兔陣前落魄，並主血疾陷地，必遭杖辱徒配。會吉星加紫，凶自臧半。加庫、貫，有財多主自縊，水渰大灾，獸傷。加印、壽，有疾方可，不然夭折。加文，有權而孤。加鸞，因色害身。加貴，有權，不善終。加福祿，不正全福。加刑，主惡亡。加毛，夭。加姚，主淫而夭。加虛，無實多詐，加哭，孤尅。女人見之，多虛產疾，胎後異疾。官祿宮，主性剛暴，不陷人。遷移宮，不宜見，運限值之，多桔枯橫禍，積善之家可兔。犯姚異，淫夭，別立宗風，主庶出類。男女身命，不宜值此。
　　歌曰
　　子主色事，有美人，遇異呻昤勞碌，奔波到底，亦未甚善。
　　丑妖怪，好師巫，財寶旺，田疇。遇吉星，臧灾殃；遇凶星，主妖亡。呪水書符，恬不知恥。
　　寅因色喪身，婦女死於淫。男子性多愚蠢，想是匹夫身。主有禽獸讀亂之行。
　　卯尅六親，手是瘋疾，刑妻害子。遇惡星，壽夭貧窮。吉星亦常乎。
　　辰宮天祿足，中限主奔波。
　　一生虛碌碌，財祿有無多。
　　巳財祿耗散，出外身亡，子孫孤苦。遇吉星可解，逢凶星必尅害，其瑞甚微，其禍甚大。
　　午孤睽午宮，主好色。妻宮，通外人，能廉禮節，傷殘尅六親，曰下臨喪，面前可見。
　　未六親尅害，作事成敗。遇吉星，入來好。惡曜見之，終不能保守，華而不實者矣。
　　申凶伴不良，有害則可也。吉星當頭，亦不能濟其灾也。福星臨，而禍發以表人。
　　酉百中無正性，作事多番覆。性則無定準，損害見刑酷。
　　戌天殃火星多財祿，虛酉畏惡星，限臨惡曜，傷尅父母，妻子壽促，主灾疾。
　　亥亥宮須有害，祿位得陰人。貴高得寵位，室璧盡忠清。
　　天刑星，名曰天炮、火星、死符、始始擊、計都、虛空、火德、天狗、天權、天害。此星十名，廼計都星異名，與羅喉星相對，又曰天尾星，士軍旅鈇鈸之事。紫微面南，為車騎將帥之宿，遇之則主豪福權貴，忠義貫於曰且，節操凜於冰霜。主官灾論格局，刑刃星兄弟宮，名破鴈格，同虛及居卯上，名坐雷門格，廟寅成旺，酉樂午宮身命二宮，主氣象，好折人不平處。照是宮，主橫死，有善星救解，亦主徒流。若同紅貫，廟旺非常，且無獄禁之厄。戌上，百通；失地，主法死必然，必主跛足背，腰腿背異疾。如得地吉，禍輕。會吉星加紫微得地，聲價貴重。失地，亦主疾厄傷殘。加貴，顯達；加文昌，人廟主孤；加庫、貫，因財有名；加印壽，有權；加鸞，有文武之才；加福祿，無十分全；加毛，破相好武；加杖，有權。如虛，貧薄，須有聲名，多虛少實。加異，過房入贅；有刃者，徒配流刑；加毛刃，主天。女人見之，防尅夫損子，外家凌替，產厄虛怯之患。加姚，淫奔；加異，重婚再嫁；加鸞，福祿相夫有封贈；加壽，壽高。官祿宮見吉，遷移宮招水火賊盜之危。運限流年值之，主灾耗。
　　子　子宮，主哀傷，遇惡曜刑傷，遭毒妨害，短命六親，主尅疾病連鄉。
　　丑　丑宮多尅害，貪財并破敗。
　　凶限尅雙親，少成多破敗。
　　寅主武寅居號虎威，印祿廟廊居。
　　居寵臣安樂，鴈塔必中書。
　　忌惡星沖，男子傷妻子，女性剛孤寡，三十歲內少兒，少年有濃血之灾。
　　卯　腰跎眼目疾，刑害不能安。
　　僧道須當吉，身孤命又單。
　　辰　辰宮心地險，封公遇貫虎蛇驚。刑吊傷亡事，要兔遇吉星。
　　巳　巳宮損妻子，羅剛尅害豈非常。成敗無期準，生來性急剛。
　　午　外死，主夭折，惡毒呪咀，不良之人，刑妻害子，損六親。宜重責己，而輕責人。
　　未　未宮凶吉兩相參，妻兒定主兩三番。
　　六親有損須破祖，離饗僧道壽宜長。
　　申　申宮陰毒主刑傷，父母初年定尅亡。
　　命限若無吉星助，灾危成敗豈尋常。
　　酉　酉宮必刑傷，文武妻兒定尅亡。幼年傷父母，帶疾夭壽喪。
　　戌　征伐靖邊時色戌宮，祿星屬三方吉曜臨，或名須自到，無謀定有成。
　　亥　亥宮孤虛祿，文章尅世材。驚天須動地，天祿自然來。
　　天姚星，名曰天淫玄娼，主樂將桃花，主桃花撞釵，風流妖誕之宿。此星在垣局，專主淫穢之事。論格局，居子位，名花粹寶王格，主淫亂廟卯戌旺辰樂亥身命二宮，主性陰毒，性亂多疑，善顏色福淺之人。若八廟旺，卻富貴多奴婢。居亥上，名登明之宮，有絕世之才。逢吉星，則戀花酒。會惡曜，破家敗業，因色犯刑亡身。六合，少年夭折。若臨命陷，嫁不用謀，把手成親，會吉星加壽，有壽；加庫，財；加紫，剛柔相濟，風流；加貴，多妄多嬪；加鸞，淫；會凶星，凶；加刑刃天，折損父母，併妻兒；兄弟宮，鴉行失序；加杖，好色；近貴，多為隸，隸書寫之人；加異，業祖淫賤獨人；加毛，破祖淫，或於人言不顧行；加哭，酷毒；官祿宮，多虛少實，會陷人；疾厄宮，不宜見，主異疾橫傷，因色酒損身。運限逢之，皆不宜。入廟則吉，人物美質俊秀，性格風流，狡猾多端，機謀百壯，常招是非，及酒色奢華賭博，必占#1一也，男子值之皆然。女人加哭毛二星，主自縊、產傷。
　　判曰
　　子　吊客子宮主狡猾，陰謀說夭孤。
　　女作風塵之賤婦，損子及損夫。
　　丑哭臨丑宮威猛更端嚴，文武清貴有剛權。
　　須逢惡曜有高貴，九流醫術是高強。
　　此星用文武為宰相，列諧侯者，逢惡沖破也，作九流高士之人。
　　寅　寅宮招罪青，牢獄更官灾。
　　凶星相犯照，孤尅不聚財。
　　此星早傷父母，帝疾壽促，身命遭之不吉。若得吉星相助，福祿昌盛。
　　卯　威猛更色慾，加吉反為福。
　　重重財祿旺，又忌惡星觴。
　　辰　破軍威猛之壯象，三方遇惡星，
　　尅父母，主奇食庶生倚親之命。
　　巳　巳宮，犯兵刃，毒藥傷身命。若遇天福、天杖臧一半，女主鰥寡。若遇紅鸞，因色傷身，死於他鄉。
　　午　文章有風聲，際會蔭，豪名帛衣官顯，客凶中化吉，星貫索，巫醫僧道。
　　未　主風流、血疾、死亡，身來官祿助，亦夭；遇紅鸞星，可免一半。
　　申　敗常亂家法，先破後家成。
　　遇惡帶重疾，身亡文毋華。
　　酉　主人一生名標青史，祿貴高遷。
　　酉宮號矢星，金刃矢害身。
　　更加惡曜臨，刑傷損六親。
　　主傷亡父母，破敗孤，尅家風。
　　戌　因猛中而失職，惡曜沖照，官灾橫惡。此宮主孤貧非橫，惡事臨身。
　　亥#2亥宮在陰邪，家富盡消磨。
　　惡曜凶星照，官灾產死多。
　　此宮如遇惡星，男遭官灾，女主產難之厄。
　　星行限，吉凶論。
　　紫微星拱限，主榮遷喜慶之事，庶人
　　營業增產，學主名譽，貴人加官進職，僧道有清高之福，婦人必旺夫家。亥卯三方會吉星，主面君之榮，庶人發跡。
　　天虛
　　天虛名無實，星照限，主利名耗虛危，財帛難驟，仍有虛驚空喜，陰人小口，哭泣孝服，破財之事。刑哭姚刃沖併，主染蠱腫之病。虛會刑殺併限者，主招家暗凶事，長吊官制，凡事不吉，主虛癆瘦弱。亦主貧賤孤苦，一生好事成空，萬事到頭。如夢。
　　天貴
　　天貴星拱限，喜氣非常，無灾有吉，
　　文人及第，官貴陞遷，士庶發財，僧道衣缽充實。女人遇此，必主榮夫富資帛，有封號。
　　彖曰
　　貴星入限喜非常，縱有灾厄亦吉昌。
　　文者遇之須及第，官貴逢此入朝堂。
　　天印
　　天印星拱限，貴人主驟遷顯達，士庶則創業興隆。貴者主三印之權，生殺之柄。更在廟旺高強之宮，管領軍民，掌握兵權，常人遇貴，僧道清職。不入局者，居陷弱之宮，亦主近貴發財。
　　彖曰
　　運限如逢天印星，遷除驟曜得光榮。
　　一官連管重重印，職高權重播芳名。
　　天壽
　　天壽星拱限，凡事吉利。更遇吉星，
　　主榮華顯達，壽永灾消。更須四破無侵，多獲吉慶。
　　紅鸞
　　紅鸞星拱限，主財祿吉慶之事，男子必招美婦，女子必配良夫。如會祿貴，則榮華顯達。如不入廟更加天異，主公私破耗，孝服不寧，失脫橫羅之事。
　　天庫
　　天庫星拱限，主發財。更入廟旺方，驟富之家，開張鋪質，常人亦發。如無刑星，舊發世推當代陶朱，財鎮一坊人指當年倚頓。
　　彖曰
　　天庫之宮中局中，十年之內足財源。
　　更兼外位相逢好，管取身膺王殿前。
　　貫索
　　貫索星拱限，主進財祿。更在命宮廟旺會地主發天庫會之，主得橫財。紅鸞拱之，主發財亨利，亦遇高賢薦擢。三合會吉星，亦主獲福。三合文刑來拱，主招詞頌凶事。若遇吉星拱合，逢恩赦釋。加惡曜，主生離死別，是非破家耗蕩，盜賊損害，回祿之事，囊四方之利，網羅六地之資。
　　彖曰
　　貫索之星只主財，吉星拱會自然來。
　　忽然歲限相逢著，資庫還均數處開。
　　又曰　
　　貫祿之星寶上奇，生來囊豪厚金資。
　　加之歲限相逢處，財祿盈門喜展眉。
　　又
　　文昌為天福星拱限，貴人面君，士者展官，庶人進田宅，門庭光彩，棟宇維新。限到亥卯未宮，亦驟發驟富，僧道清高，常人奮發。女人臨此，夫安子美，于蠹于囊。遇貴祿星，有封贈。
　　彖曰
　　吉星相照號文昌，士貴逢之姓字揚。
　　常人遇者增產業，女流僧道值為良。
　　天福
　　天福星供限，貴人面君，仕者展官，庶人進田宅，門戶清吉，君子官祿陞遷，重納喜慶，財綠豐盈，福祿駢集，樂享高常。王#3貴常人、僧道，亦主發財增福。女人膺此，福壽齊臨，相夫益子。
　　彖曰
　　限逢天福得安康，改換門風家道昌。
　　錢財進益添人口，定須創造置田注。
　　天祿
　　天祿照限主俄然，舊願新謀事並圓。
　　灾困徒流須會赦，駁官君子受重宣。
　　商人暗覓生財利，文武須持兩柄權。
　　到此人情皆慶賀，經營遂意勝如前。
　　彖曰
　　天祿宮中事稱情，求官得遂祿豐盈。
　　更兼流歲紅鸞照，十年之內貴無倫。
　　天杖
　　天仗星拱限，命主風癆、氣喘、腳疾、心疼之患，寒熱嘔逆，及跌蹼之灾，官撓之福，凡事少順，不寧之悔。又主孝服、口、舌、拮括。若加刑刃，主遭拘禁伽鎖，無頭之禍。不然，亦主中風寒邪，氣喘千正。若在疾厄宮，主有異疾罹已。凡所照者，有害無益，生灾癬膿血之灾。
　　天異
　　天異星拱限，主產業分散，孝服相仍，及大刑小，併宅下詫異禍事。若加天姚，主移徙、破耗、公訟、牽繼之事。加惡星，主傷命公治之。如入廟者，主灾悔。三方有吉星，不為害。
　　毛頭
　　毛頭照限，主灾病官刑，及移徙不寧，水火盜賤之灾。如虛哭星釣合，主瘟疫、瘡毒、膿血、湯火之傷，回祿之恐。又忌刑星併沖，不利少吉，多凶破耗，孝服死亡。若限廟旺之地加善星者，主當貴，及有出師鈇鐵兵民之推。不入廟旺者，所以灾禍不利之事。三方有吉星拱會，而無害也。
　　彖曰
　　天彗毛頭不可當，多生灾病主瘟黃。
　　或然歲歲限皆臨，此急去祈求作保。
　　天刑
　　天刑星拱限，主官殃不測之灾，及刑獄之福。主破財，並併陷水厄，刑父母，剋弟兄。加姚異刃星，主耳目昏疼，並血光之咎。加哭星，主驚恐、灾疾，人離財散之禍。加天杖，主官刑不吉之事。會惡曜沖併，主腰駝背曲，手足、耳目異端之患，及五臟不寧，瘋疾氣喘之灾。與吉星同宮者，可變惡為祥。如會凶刑刃哭虛星者，主夭亡也。
　　天刃
　　天刃星拱照，主灾禍、破財之事，不利父母、妻兒。主灾咎刑，併瘡疥、血光、異疾、傷損之悔。女人主產厄之灾，惡毒癰疽之證。宜守困，切莫進身謀望。亦主人口灾傷。孝服重，則傷亡及損壽。正照并對照，皆主厄難，名利身亡。亦忌刑星中併，招凶禍等事。限內併凶星、太歲三合，并惡星入局者，八口之家亡七口，其驗如神。
　　天姚
　　天姚星照限在水厄之灾。若加天異，主灾胞破財敗壞異端禍事生陰人荼毒勾絆閑非。如入廟者，變凶為吉。若加惡星，定主夭亡。
　　彖曰
　　運遇天姚歲限同，更兼身命會紅鸞。
　　無心自遇陰人喜，情意相投事事歡。
　　天哭
　　天哭星照限，又遇流年惡曜，命不可逃。如三方拱照，必主外；孝服見，主死。三方對合，為浪濤之宿；照身官，為黃泉星；三方照限，為浪濤限。
　　彖曰
　　波濤浪理十年中，便是王孫莫要逢。正照傍照皆不吉，刑及相逢壽必終。此星正照、傍照，皆主危厄。更逢哭虛相會，主疫非常官事，凶灾。刑杖刃沖併不得地者，主夭亡。若哭異相逢，主遷徙流耗，公訟官灾，不測之事。若哭異姚相會者，主失脫破財，非橫之事。重者，凶惡惟已。
　　紫微斗數卷之三竟
　　＃１『占』原誤為『古』，據上下文義改。
　　＃２『亥』原缺，據上下文義補。
　　＃３疑『王』乃『主』之誤。