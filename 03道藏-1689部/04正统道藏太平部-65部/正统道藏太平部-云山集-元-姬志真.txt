

　　卷一
　　賦
　　七言古詩長篇
　　五言古調長篇
　　七言律詩
　　卷二
　　卷三
　　五言律詩
　　長短句
　　七言絕句
　　卷四
　　六言絕句
　　五言絕句
　　跋
　　卷五
　　詞
　　卷六
　　卷七
　　碑記
　　卷八
　　雲山集目錄
　　目　錄
　　卷一
　　賦
　　七言古詩長篇
　　五言古調長篇
　　七言律詩
　　卷二
　　七言律詩
　　卷三
　　五言律詩
　　長短句
　　七言絕句
　　卷四
　　六言絕句
　　五言絕句
　　跋
　　卷五
　　詞
　　卷六
　　詞
　　卷七
　　碑記
　　卷八
　　碑記
　　雲山集卷一賦
　　性賦
　　輝前照後，博古明今。出為生而入為死，靜乃性而動乃心。窮浩劫之靈源，幽深恍惚；體無生之妙用，隱顯浮沉。當其未鑿混沌之前，不動檀那之際，示地文而冥會為定，發天光而朝徹為慧。蓋已超於幻境，恍爾難名；即自契於真常，鯈然無係。故用有動靜語默，即體非味色聲香，縱之則蕩於遠邇，收之則入於毫芒。猶寒灰之重焰，若枯株之再芳。煉真實以成丹，鬼神莫測，搏虛空而作塊，兵刃奚傷。至如作止萬殊，根源一共。有以俏措拈弄者，當機薦取。有以澹薄安養者，飲醇受用。白牛之泯滅無邊，寶塔之玲瓏沒縫，壁問掛口，不殊筋陡浪傳神；棒裹翻身，何異擷交拈作頌。若乃物來斯照，感而遂通，印星斗於澄潭之底，現胡漢於明鏡之中。運樞環於妙用，即流波之太沖。擊片段之舒閑，山雲莫比；瑩圓明而皎潔，江月難同。彼且不飲神滇而妄恣七情，不保天游而相攘六鑿。輕錢踴劍之所似，飄瓦虛舟之未若。柢形器之所域，背玄風之可託。大施之門無擁塞，普化驢嗚；不言之教甚昭彰，鴻蒙雀躍。偉哉，虎溪攜手而同笑，南郭仰天而獨噓。叔學有九年成大妙，印可有一宿證無餘。蓋巨細洪纖，頭頭至道，飛潛動植，色色真如。詭說公孫，辯強名於非馬；多方惠施，詰至樂於游魚。咦，刮野老之雙睛，斷山童之一指。參乎應唯而已貫，回也坐忘而得使。迷則精衛銜土，以填滄海；悟則罔象求珠，而投赤水。動手則差其一著，開口則失之千里。雖因行而掉臂無妨，落筆盡塵垢而已矣。
　　心賦
　　性本於道，情生乃心，聚根塵之淵藪，領善惡之喉拎。念念遷流，往不停而今不止；新新嗣續，動斯顯而寂斯沉。當其非有非無，為想為識，出則、麗事而著物，動則隨聲而逐色。捨之不可去，取之不可得。立總草魔之帥，浩劫常然；坐為三業之魁，無時自克。若乃塵慮靜盡，神明晏居，光發寒灰之焰，祥生特室之虛。隱大無外，藏微有餘。脫盡簾纖，到不知而若近；承當穩密，隨所用以皆如。至於撥火然香，烹茶掃地。信手拈來者，物物相應；隨身放下者，頭頭皆是。江河淮海，勢雖異而水無殊；釵釧缺盤，用有差而金不二。若乃隨宜變態，逐境生綠。其靜也凝而地，其動也懸而天。應於足則移步盤膝，應於手則握掌成拳。作止抬拈，據獨化無形之主；見聞知覺，占當機用事之先。若夫超越乎十地三乘，籠絡乎五行四象。在中立而不倚，能內保而不蕩。暫矜向上之消息，即墮今時之仗癢。沬泗宗風何所，在入室升堂；漆園妙處若為，將推門放杖。偉哉，一竅虛通，八面玲瓏。珠璨玄虛之上，丹圓寶鼎之中。混乾坤為一體，奪造化與同功。無象無私，若春陽之及物；不留不礙，如秋月之行空。嘻，順事而安者，就路還家；因物而用者，隨流得妙。大量江海兮，無所不納；高懸日月兮，何方不照。物我一域，有無同徽。斯乃五常百行之樞機，萬聖草真之總要。
　　雲山集卷一_七言古詩長篇
　　七言古詩長篇
　　悟空
　　玆生浩劫何癡迷，引延若藕蟠青泥。
　　安知造物故相戲，壑舟夜半移束西。
　　攻心利欲黃門劇，目眩空花認為實。
　　風刀劫火自天來，煽赫崑山焚玉石。
　　俗綠一掃盡成空，及蒙大宥開牢籠。
　　始信黃根未炊熟，忽驚鍾遞樓頭風。
　　放眼纔知夢中惡，細想從前事渾錯。
　　皇天賜我好因綠，跳出塵凡得真樂。
　　人問到了空無依，爭如撥轉重玄機。
　　功成卸卻娘生襖，五雲宮闕乘風歸。
　　證怪惑
　　道人遊戲真三昧，變化神通如狡膾。
　　淵默雷聲震九天，尸居日照周沙界。
　　金雞報曉泥牛走，枯木龍吟頑石吼。
　　玉女吹簫作鳳嗚，木人應節翻筋陡。
　　毫芒消息天關機，拍塞虛空無盡期。
　　非有非無不可測，或逆或順那能知。
　　大妙九年必期進，造塗七聖迷所之。
　　推問放杖會未得，眨眉弄眼空相窺。
　　證夢惑
　　昔聞穆滿遊玄宮，清都絳闕雲屯空。
　　更移向上或驚悸，天風吹落歸樊籠。
　　又聞黃帝華胥國，飛步履虛如履實。
　　雲霞徹視山谷平，仍似墦林壁中出。
　　神遊夢及未離方，乘風遊月非其常。
　　一超直入崑崙頂，本然固有誰承當。
　　塵世悠悠夢顛覆，真妄顏頂訟爭鹿。
　　槐枝勳業鬧妣蚌，蝸角功名戰蠻觸。
　　覺兮夢兮俱鴻蒙，我今寐寤猶同宗。
　　借問主人開眼未，一聲風送樓頭鍾。
　　招隱
　　君不見，那鄂枕中得如意，磨鏡未明人換世。
　　又不見，槐安官裹尚金枝，皚戰功名黍一炊。
　　遍界盡為開眼夢，化工幻惑閑般弄。
　　似寄懸絲傀儡棚，寧許暫如山不動。
　　智也無涯生有涯，悠悠千古未還家。
　　家園素有知何在，誰趁束風賞覺花。
　　歸去來兮宜早早，步步清凍除熱惱。
　　頃刻光陰下手遲，莫待形容變枯槁。
　　偶成
　　人問萬事輕浮雲，消長起滅隨時新。
　　或吹繁華變霜曉，或吹枯槁回陽春。
　　孰能肝腸如鐵石，誰能眼孔如車輪。
　　盡情冗冗逐虛幻，頃刻一窖同埃塵。
　　何如進及真中真，掃除萬慮清吾神。
　　丹成跨鶴獨歸去，天地雖老存玆身。
　　郭子淵之汴索詩
　　余生懶癖居林泉，茅茨窘寶孰可憐。
　　一無所堪百不用，擁腫鞅掌圖安然。
　　上人垂教莫敢侮，祇恐節外生因綠。
　　咄嗟贅形實大患，出門未許披寒暄。
　　先生約我欲南去，自信方物那能圓。
　　見烏不飛風莫御，兩足怕舉愁胝胼。
　　臨行惜別要詩句，空洞此腹無雲煙。
　　溪藤落筆失真素，墨池點破非重玄。
　　堊慢好在運斤手，不期緩急新輸扁。
　　慇戀書此激崑電，笑擲瓦礫搖昤鞭。
　　與杜教授母慶八十
　　康寧富壽人間優，期頤耄耋希等伴。
　　長松鬱鬱貞石固，玄鶴孤立靈龜游。
　　有數有形寄澤壑，化工夜半移山丘。
　　何如麻姑相與儔，坐斷黃龜幾出頭。
　　珠牙列植遠瓊屋，山谷不躓雲霞遊。
　　交梨火棗日厭妖，玉芝石髓尋常羞。
　　芥城拂石不可計，幾回清淺蓬萊洲。
　　祝真常真人壽
　　簷楹佳氣鬱蔥蔥，束皇戒旦驅融風。
　　莫飛四葉應真造，九光霞映蓬萊宮。
　　霓旌月節捧麟馭，丕顯玄風大宗主。
　　世問甲子纔一周，銅狄摩罕閱今古。
　　金堂玉室本無塵，瑤林琪樹輕莊樁。
　　壽光寂照通理窟，樞環圓應休天鈞。
　　清都永錫春難老，拂石芥城何足道。
　　命蒂栽培高厚先，無窮豈與人求禱。
　　特拈心灶香非煙，冀伸愚懇猶瞻天。
　　歌以長言薦雲几，朱顏歷劫常依然。
　　西壘老靜廬中或生笑長數尺索詩
　　歲寒墊窟藏豐隆，鬱結盤桓懷道沖。
　　乘時順動莫可待，自春祖夏黃埃中。
　　欲伸不伸化成物，蟠根錯節遲天工。
　　荒叢雜杳不足賴，卓爾突出西岔宮。
　　抽萌脫摔清且勁，分枝布葉張其雄。
　　先生有道求入室，倚門化作青衣童。
　　未容香嚴透消息，妙傳得自懸壺公。
　　虛心內蘊縮地脈，頃刻萬里猶乘風。
　　保護龍孫無少損，琅牙莫比纖塵蒙。
　　異日功成藉斯力，信步六合遊無窮。
　　馮權教慶誕以毒山為祝
　　渾淪未判包乾坤，有無巨細悉固存。
　　元始虛皇建中極，天柱卓爾名崑崙。
　　其上無蓋總天目，其下無底擎地軸。
　　官殿盤鬱山之巔，遊璣運轉山之腹。
　　挺拔巉巖旱玉峰，直超象外無爭雄。
　　大藐姑射與太華，下視培摟輕喬嵩。
　　神人肌膚瑩冰雪，心若淵泉與日月。
　　劫塵滄海任更遷，不古不今無耄耋。
　　但願老仙如此山，長春永不凋朱顏。
　　蠢爾具瞻履驀下，悉開聾瞽通玄關。
　　跋非時桃花
　　物理榮枯自有時，差時逆俗心自疑。
　　此桃開花固非正，韜藏結實無人知。
　　霜浚卉木百草死，卓然獨顯天生姿。
　　道人愛此異凡格，連枝折示誇奇特。
　　可憐此種非蟠根，移向長春洞中植。
　　開花結子三千年，珍味閻浮少人得。
　　寄路才卿造
　　物弄人如弄丸，無端幻惑巧相饅。
　　憶昔癸未二三月，搖蕩故園戈戟寒。
　　漏誅殘喘各逃散，千里區區行路難。
　　此命此身寄復寄，先生玉庇均平安。
　　何當六月政暑雨，驚報此晉摧神姦。
　　昊兒路滑豺虎斃，汶氏風情雲水閑。
　　邇來車軔朝暮發，必料故鄉衣錦還。
　　歸心繚透西南道，行色依稀上下山。
　　野夫政坐迷惘疾，忍附驥尾那能攀。
　　雲山集卷一_五言古調長篇
　　五言古調長篇
　　勉世
　　人生約百歲，倏忽如彈指。俱為造物戲，擾攘不得已。遑遑朝抵暮，切切憂與喜。干己盡成空，況復非干己。無窮分外事，逆順相汝示。惡念等山丘，良心無一□唯。閻家老子來，頃刻不可止。勸君且莫癡，歸計求依倚。跳出業火坑，不作舊行履。撥轉又玄關，長生從此始。
　　寄道友論伯瑜
　　昔在紫峰下，雲霞相對披。危亭接軟語，朝夕心忘疲。西風豁塵襟，杖屨相追隨。悽悽別鎮陽，目送行遲遲。臨歧約鶴山，乘流不可知。勢如羊角戾，動有染絲悲。西南雲水窟，坐使心旌馳。逆順乃天理，行止非人為。彼意直如繩，此心圓似規。千里共明月，罔間毫與釐。飛神相來往，恍惚無預期。同遊天地一，寧許斯須離。躡景並痠虛，飄飄奚復疑。從此三真會，時時承芝眉。
　　住院
　　住人不住院，寧論物成敗。住院不住人，何殊俗扭械。友雲及飛觀，熟視同草芥。彌費汗血力，數窮終至壞。何如真箇人，誦一言一話。朝夕飲瓊露，默默得神解。飄飄出六塵，徑捷超三界。一旦初明月珠，肯向人間賣。我來略住院，不責寬與隘。但覓雲霞友，似欠多生債。安心處嘈雜，名利非買堅。天賦性寒凜，坐致俗眶毗。越起
　　良獨難，傲睨吁可怪。患此重玄病，膏肓爭得差。未肯自束縛，何能呈狡膾。祥風吹神襟，杖屨輕且快。南北與束西，飄飄學行邁。
　　幽居
　　幽居愜野情，生事未嘗理。交朋幾離合，童秤相汝爾。連牆如有敵，經歲不相齒。世態冷於冰，人情淡如水。鶉衣密補視，蕾食忘甘旨。疏散百無縈，自得而已矣。
　　形幻
　　有身致大患，忘我復何憂。形骸最親切，畢竟成土丘。況玆身外物，無物非何樓。大塊勞以生，冗冗不自由。萬事素已定，誰能分外求。疑團自粉碎，休休復休休。莫為空幻具，還作真箇囚。廓然自心安，宜與化同遊。於生無一為，姑置不復留。穎脫出塵室，表裹絕綢繆。一旦古性月在，輝輝天霽秋。
　　世偽
　　閉戶懶出門，眾議失和暢。策杖走街衢，玲眼憎流蕩。合境責紕繆，絕交瞋嬌誑。緬相作人難，動止皆招謗。自究心未灰，莠然真作妄。灰心復忘形，誰驚魔與障。紛紛人世間，非是無定相。各自立偏見，同己聲相向。大地盡紅塵，從交翻白浪。重玄得品味，頓悟通真況。自性孤月圓，襟懷天一樣。跳出死生關，透入光明藏。
　　出觀
　　我初學守愚，渾淪無瑩罈。久靜復思動，多口相誇詫。臭肉候來蠅，行貨非待份。數數致窮屈，鼓舞不得暇。未能無汝保，相孰莫非詐。幽烏仰投籠，白駒驅就駕。禹步及雲集，俱為化所化。世俗喜驚駭，閣聞聽誑譁。清諍輔真實，豈願人咨訝。搏空鷓鶴飛，寧知老鴉嚇。萬塵付一笑，取次得休假。明明向上事，彼各不相藉。逕入無何有，受用如倒蔗。末後竟何如，天下藏天下。
　　法身
　　重玄妙法身，物我皆具備。微塵拆世界，大量包天地。巨細億萬殊，根源同一致。譬如瞑渤中，鱗甲同沾利。悲哉墮有情，復為形所累。淹沉生死窟，輸轉皮毛類。降本迷浩劫，苦楚如倒置。賢聖垂方便，救援無遺棄。奈何聰不明，相對如夢寐。
　　壺天
　　壺天接人境，絕點純清凍。殿閣倚空碧，氣象連山蒼。薰風自南來，頓遣祝融藏。蒙莊及辯惠，揮塵談冰霜。更上臨漪樓，俯瞰湲流長。野鶴各自適，高柳搖晴光。主人有好懷，不酌鵝兒黃。特製勝玉屑，為我搜枯腸。綠慮破纖悉，逕及無何鄉。至樂美四并，受用烏可量。誰問束華主，軟紅塵土香。
　　跋董節副黃根夢手卷
　　晝為開眼夢，夜作夢中夢。眼開胳合俱冥蒙，生滅廢興閑戲弄。為蝶為周不自知，眨眉舉目端為誰。那鄧邸中獲如意，蓋世功名黍一炊。塵世光陰遽如許，織烏忽忽經旦暮。情知萬事徹底空，大化忙忙幾人悟。迺公獨得重玄機，放眼分明覺夢非。未肯瞞頂訟爭鹿，五雲官闕早時歸。
　　吊無欲真人
　　隴右老仙公，壽歷先天永。慈念落人間，臨目閱塵境。八十有六年，迅如彈指頃。思復白雲鄉，棄卻丹砂井。幻出彩雲容，沉冥黃鵲影。逕入寥天一，少焉猶鏡靜。寶珠無遺響，眾瞻俱莫省。虛堂夜未央，月掛松梢玲。
　　世事
　　萬形寄寥廓，動止高厚并。化機隨用撥，物理逐時更。交臂今成古，轉頭枯與榮。無情翻變態，著力戲浮生。提攘鴻蒙子，施張傀儡棚。交唆童作劇，撿弄蟻興兵。虛幻一團物，悲歡百種情。死生車轉轂，劫運芥填城。自作無門獄，甘沉業火坑。轉流無暫歇，苦楚沒前程。大悟如求免，翻身道上行。莫於他處覓，心地早填平。
　　寄路才卿
　　君今能著鞭，我獨瞠若後。來秋積雨霽，凍風吹宇宙。行李青草鞋，杖華隨在手。去去不計程，日用隨所有。西山佳處約平分，未必二兄真許否。
　　癸丑春送樊道錄赴闕
　　識面不數月，軟語接猶希。無何復相別，緩轡策輕肥。朔方晚春色，楊柳自依依。聯翩西北往，暗塵隨馬飛。去天不盈尺，作霖心莫違。舉首一明月，萬家同是輝。老我寄泉石，俟君衣錦歸。
　　雲山集卷一_七言律詩
　　七言律詩
　　讚道
　　浩蕩神光徹太虛，主張高厚定元初。
　　大包宇宙極無外，細入毫芒光有餘。
　　萬象斡旋通造化，草生出沒賴吹噓。
　　物情不許通消息，動植飛潛各自如。
　　慶長春
　　霧捲千山萬里｀晴，壺天春滿氣盈盈。
　　花心露滴無塵慮，柳眼風開不世情。
　　稚子執迷遊廣莫，老仙高會約蓬瀛。
　　坐傾碧酒歡無極，醉裹雲車倒載行。
　　乞紙被
　　此形端似護懸疣，勘破元真事事休。
　　任喚馬牛皆不應，從交雞犬不知求。
　　一瓢糊口生涯足，百納沿身歲計周。
　　更向侯門乞紙被，夜寒蝸舍坐蒙頭。
　　頃年欲作紙被今幸成之
　　柔綿細疊軟溪藤，自製青綾一樣新。
　　晝捲野雲飛不動，夜披江月照無垠。
　　相宜質素功非俗，別得陽和煖似春。
　　老去癮鍾資火力，矮床枯几伴閑身。
　　省迷
　　粹淳一散成澆漓，悠悠弱喪迷所之。
　　視聽食息作者誰，流連不返徒自疲。
　　隋珠彈雀癡所用，取者愈輕索者重。
　　幾時勘破人牛非，白雲是躡帝鄉歸。
　　又
　　儲金畜帛自遺咎，礫社散櫺那有災。
　　玉通潤色碎泯石，珠出夜光剖蚌胎。
　　藏身不厭在深眇，外物已知真儻來。
　　直此報渠難自信，又玄關槍豈能開。
　　倦住持
　　出家移入道人家，換上清虛冷鐵伽。
　　既悟幻綠非實相，何堪病目認空花。
　　胥疏不及南山豹，跨詩真成坎井蛙。
　　好藉十年閑杖屨，水雲遊歷興無涯。
　　郭子淵北行索詩時在通州
　　此別燕山第一程，滌川冰雪送君行。
　　道人簡事為繁事，對客無情似有情。
　　銓穴但宜容墊物，搏風從此奮鵬程。
　　神遊八極無窮盡，未卜何時會玉京。
　　瑞雪
　　大地纖毫色色空，寥天望極一鴻濛。
　　夜凝冷浸梅魂月，朝拂輕回縞帶風。
　　身世密移塵境外，乾坤收入玉壺中。
　　虛堂瑞草瓊林合，壓盡蓬萊第一峰。
　　打睡
　　放倒形山睫已交，耳邊塵冗任喧囂。
　　杳冥忘記先生責，劓貽寧知弟子嘲。
　　何礙夢魚遊澤國，不妨為蝶戲花梢。
　　惺惺一點蓮然覺，遍界縱橫無不包。
　　中秋
　　塵世無能解所憂，相邀擁手上南樓。
　　道人午夜亦何樂，清坐仰天冥內遊。
　　乾坤表裹忽瑩徹，大千沙界纖毫收。
　　廓然物我忘所在，真境真歡無盡頭。
　　月韜光
　　萬籟沉沉秋氣豪，游雲薄薄天彌高。
　　庾樓袁渚不成賞，倚棹停盃空望勞。
　　月本圓明自如故，逢時掩靄光宜韜。
　　人生真為物逆旅，憂喜去來無所逃。
　　覺夢
　　而今說者夜來夢，夜來夢者而今說。
　　說者夢者莫非吾，如何覺夢生分別。
　　為周為蝶物之化，若為抽釘與拔楔。
　　一念回機覺夢空，靈明透出塵沙劫。
　　希遇
　　萬世一遇同旦暮，千里有賢如比肩。
　　兩曜忽忽駒過隙，旱生冗冗絮漫天。
　　識情暫與雲泥隔，念慮纔分物我纏。
　　今古是非俱倒置，夢中誰暇救頭然。
　　獨坐
　　夢回周蝶兩誰分，跨鶴腰金各勿論。
　　耐久兩鄰松與石，虛明益友月兼雲。
　　烏嗚風度張天籟，山色溪光示地文。
　　真境灑然塵事外，不勞重訪白元君。
　　失己
　　道人所住無所住，大用全機任逢遇。
　　有心觀面不相逢，失己亡行言意路。
　　楚些招魂魂未歸，利名終莫近離披。
　　微陽浮滾如麻粟，徒趁口鼓非實機。
　　自照
　　靈風鼓崇應何常，返照家家盡葆光。
　　絕相巖前豐瑞草，不萌枝上賸真香。
　　交梨火棗非他物，威鳳仁麟自致祥。
　　金籥玉匙開放得，水雲依約水雲鄉。
　　空代
　　蠻觸未知蝸縮出，槐壇空遣皚交侵。
　　山河示汝虛興廢，日月束西自古今。
　　得失不停翻復手，是非無定愛憎心。
　　誰能眼孔車輪大，一見空華盡陸沉。
　　心迷
　　夢幻境中朝復暮，利名場上是兼非。
　　紛紛乃致太多事，冗冗胡為寧不歸。
　　眉斧有情嗟自伐，鼻斤無質為誰揮。
　　幾時攻許愁城破，撥轉重玄向上機。
　　初任長春觀
　　而今壓盡范萊蕪，釜破廚空飯亦無。
　　敦杖蹙頤觀寂寞，入門掩口笑盧胡。
　　安排玲淡為生計，指點虛無是所需。
　　不掛一毫閑打坐，更於何處覓衣珠。
　　舊隱
　　野懷唯憶骯林炯，杖屨時時踏軟青。
　　眼界寬舒無物隔，耳根清諍絕塵聽。
　　遠籬花木新粒說，脫粟薹鹽舊典刑。
　　盡日經年無箇事，也勝鵬運上青冥。
　　迎將
　　器小何堪濁以清，人情推挽強披承。
　　正行自與錢神背，枯坐從教窮鬼憑。
　　將送豈能甘若醴，往來多責玲於冰。
　　請君點檢元常住，無恙庵西老葛藤。
　　世情
　　啼烏芳花總屬春，箇中色色盡通神。
　　峭翹蠢蠕隨時變，雀鴒鷹鳩逐化新。
　　世態紛紛俱倒置，物情滾滾饅橫陳。
　　塵埃漠漠迷朝市，但見黃金不見人。
　　訪友
　　鐵石肝腸傀儡身，赤心青眼訪同人。
　　運斤去堊難為質，削鑪全天未即真。
　　人事執迷妖幻惑，世情般弄鬼精神。
　　相逢妙處無言說，白首仍須自斷輪。
　　同前
　　試奏鸞刀學解牛，世情推挽逆懸流。
　　明知幸脫塵樊累，爭肯甘為土木囚。
　　遺劍刻舟流已遠，揭竿臨海父難求。
　　舉心一一成顛倒，勘破綠空萬事休。
　　遺言
　　識解誇張未肯藏，半生真似鬧蜂房。
　　文魔攪擾心旌亂，技癢教峻舌本狂。
　　不審覆蕉誰得鹿，明知挾策亦忘羊。
　　咄哉多口成何事，打破疑團效括囊。
　　緘口
　　幸脫塵樊俗網羅，可憐還著聖賢魔。
　　紛紛未遣心中物，浩浩空翻紙上波。
　　既悟卻同三愴儸，乃知猶有一無何。
　　從今卷舌宜緘口，保氣全神養太和。
　　著假
　　革囊兩腳走西束，誰向空中作主公。
　　驅遣百骸通九竅，橫生六鬼長三蟲。
　　一團骨肉從頭幻，萬種機關徹底空。
　　縱有本然真箇在，丁寧說著耳如聾。
　　化機
　　化機刻刻變從新，蠻觸閻浮夢裹身。
　　罕見混融生死友，倦聞嘈雜利名人。
　　華陽不遇閑歸獸，齊代空差老斷輪。
　　幻世幻身同幻惑，但能虛妄不能真。
　　襲明
　　傳薪續焰要重明，伏火丹爐玲似冰。
　　覺海夜來新月滿，性天時復瑞雲興。
　　壺中不種閑花草，物外元無老葛藤。
　　至理本從真實得，莫教心口不相應。
　　修行
　　修行何處最相親，清淨無為達本真。
　　妙理亙初元具足，幻塵消盡復渾淪。
　　靈根秀發隨時現，大用全彰逐日新。
　　若向一邊求所得，到頭虛妄不關身。
　　洗心
　　心田刑棘剪除平，火棗交梨二樹生。
　　靈物本然無少剩，空花銷落自分明。
　　若珠若鑒圓而靜，如玉如冰潔又清。
　　莫道又玄傳不得，活機時復向人呈。
　　無爭
　　草魔束首罷心兵，萬戶千門賀太平。
　　良夜雲收兼月白，聖時海晏及河清。
　　全勝夢到華胥國，不論時拘芥子城。
　　清諍本然無變壞，寶珠含攝大光明。
　　雲山集卷之一竟
　　雲山集卷之二＿七言律詩
　　知常真人姬志真撰
　　好爭
　　人我山高占一涯，萬峰遮跟戟搓牙。
　　塵封古道無歸路，煙鎖靈源不到家。
　　爭肯束心如縛虎，祇須瞋目效嗚蛙。
　　一毫纔觸心兵發，直得橫尸亂似麻。
　　隨流
　　沿流端坐泛星搓，悟徹靈源卻是家。
　　經卷詩囊閑戲具，藥爐丹鼎老生涯。
　　清溪道士邀明月，白石先生臥翠霞。
　　相對兩忘三益友，一篇秋水一盃茶。
　　居山
　　盤石巍巍權寶座，柔莎冗冗代青氈。
　　雲巖月竇排幽勝，風伯山靈助法筵。
　　溪水茂林俱演道，野花飛烏盡通玄。
　　須央逕及無何有，不待言傳總是仙。
　　台俗
　　誰家雞犬放知求，一片頑心不肯收。
　　耳月鎮為聲色役，形骸常作利名囚。
　　向從薪者爭分鹿，懶逐庖丁學解牛。
　　顛倒是非無暫息，轉輸生滅幾時休。
　　參玄
　　嚼破重玄色色真，金花出水淨無塵。
　　壺天風物時時別，洞府雲霞刻刻新。
　　應化因緣俱幻相，亘初消息自通神。
　　叢林草木無分別，自是人中真箇人。
　　迷家
　　弱喪淪流路轉差，蛉摒千古不還家。
　　檀槐身世同行蛆，蠻觸閣浮等戰蝸。
　　聲色纏綿濃似蜜，是非翻攪亂如麻。
　　誰能自立衝天志，跳出迷津上月搓。
　　獨行
　　印破玄玄得縱收，須眉毫末盡天遊。
　　忘懷物外求雞犬，但服從人喚馬牛。
　　有質揮斤無犯鼻，無情墮飯不回頭。
　　寥寥月白風清夜，江海飄飄一葉舟。
　　味真
　　清諍無為體妙玄，一毫纔起污心田。
　　伸眉頃刻生多事，啟口分明落二邊。
　　有底坐同株塊累，幾多空被葛藤纏。
　　聚頭作相干何事，勘破般般不直錢。
　　形昧
　　元初撲入此形囚，冗冗勞生不暫休。
　　般弄骨骸呈仗倆，簸揚塵土販何樓。
　　是非叢裹爭開口，人我山前競出頭。
　　只待鼻綿吹不動，髑髏寧佔臥荒丘。
　　勞生
　　附贅懸疣大患身，從初特特認為真。
　　貧窮急迫無由歇，富貴經營不暫伸。
　　名利場中添氣力，私邪路上長精神。
　　到頭畢竟成何物，苦您當機戲弄人。
　　邪見
　　轄餌餛鯨未見招，迎吞比比盡陽喬。
　　浮萍點水甘流蕩，落絮因風易動搖。
　　眼病只看真作偽，心顛番想善為妖。
　　執迷固久難回換，更有歸來助長苗。
　　實德
　　纔生一念鬼神知，元本良心不可欺。
　　濟物利生忘取捨，從人屈己事謙卑。
　　私邪偏亢尋常撥，忠孝仁慈上下移。
　　恭謹至誠無諂曲，人天何處不相宜。
　　塵緣
　　交辨東西別有功，此心難與世情同。
　　瓊漿談靜無知昧，濁酒喧呼自作叢。
　　飾養乍開蠅滿側，虛舟閑纜水連空。
　　蕙蘭不慍無人見，依舊清香拂晚風。
　　自藏
　　事事俱休一味癡，至誠唯與道相宜。
　　玄珠寶藏封須密，瑤藥瓊花發較遲。
　　丹藥煉成人莫識，神符飛處鬼難窺。
　　法身混合虛空界，妙用分明更不疑。
　　像法
　　立像明真便失真，朦朧昏眼更添塵。
　　丹青自此遮玄藏，土木何年露法身。
　　幻出因綠徒誑世，橫生機巧暗繩人。
　　饅神譚鬼彌天過，不畏閻家老子慎。
　　教網
　　入門戴上鐵籠頭，牽去牽來不自由。
　　鉗束只依吾教誡，封緘不許外參求。
　　天堂妄想媒求福，地獄虛聲譚作憂。
　　久久薰成倡鬼例，妖邪惑魅死時休。
　　趨時
　　侯門似海我如魚，懸箔高門一一趨。
　　口自囁嚅心局促，身將擎腮足越起。
　　道尊德貴斯為妄，俗網塵情自是拘。
　　元本棄家圖箇甚，思量渾錯用工夫。
　　俗念
　　茫茫苦海浩無邊，冗冗凡情總倒顛。
　　真偽顏頂無所辨，是非淆亂孰能詮。
　　傾城共認狂為聖，滿地唯看正作偏。
　　舉愛便宜爭敢逆，何年栽活火中蓮。
　　心亂
　　貧窮叨濫富驕淫，無足勞勞分外尋。
　　觸處施張行跡偽，動中搜索計謀深。
　　不生公正仁慈念，但蓄私邪利欲心。
　　積惡貫盈無可這，非災橫禍一時侵。
　　妄作
　　鑿破天真事事訛，日增人偽不知多。
　　閑神野鬼爭呈幻，走骨行屍自作魔。
　　利己害他常設險，貪生競物饅張羅。
　　隨身惡孽空擔負，果報臨身奈若何。
　　看經書
　　通書也勝不通書，及至通書可笑渠。
　　只向口頭閑咀嚼，幾曾心上自躊跚。
　　是非人我旋增長，利欲私邪肯破除。
　　向上一機明不得，之乎者也竟何如。
　　黜聰明
　　非破聰明總作愚，聰明唯恐自糊塗。
　　文華秀麗知而得，清淨圓明會也無。
　　多在舌尖呈技倆，少能心地用功夫。
　　何時宇泰天光發，始信虛閑即道樞。
　　凡俗
　　惶貪嫉拓愛便宜，不顧危亡事事為。
　　數盡勢窮無證據，災生禍作莫槽持。
　　呼神喚鬼師巫跳，睨律書符善友醫。
　　香火旋燒纔欲善，闈家老子肯相隨。
　　心醉
　　道人得味飲靈泉，豈恃黃湯醉裹顛。
　　非礎六經窮奧旨，特宜三要會重玄。
　　名鉤出沒魚吞餌，利引束西皚慕羶。
　　酩酊萬綠俱不問，外看孤月上瑤天。
　　赤窮
　　聰明黜盡性天虛，浩劫塵情一一剖。
　　從此渾身赤骨立，肯交幻境獗株拘。
　　牧牛不見人何在，置地全空錐也無。
　　窮到赤窮窮不得，活機放出莫非吾。
　　從正
　　從來結習縱貪婪，膠擾心靈苦不堪。
　　正令乍行邪並遣，真功微契道能參。
　　多生識寇知遊北，歷劫迷方意指南。
　　世世生生啖黃蘗，乳糖纔食便分甘。
　　實行
　　從己先人謙又謙，平懷本分自清廉。
　　利生接物仁無失，契理明真義亦兼。
　　莫幻妖邪驚世俗，休生詭異誑聞間。
　　本行德業能深積，向上機關不用拈。
　　真功
　　休尋南嶽與天台，名相虛頭盡咄回。
　　財色兩忘心地穩，是非雙泯性天開。
　　真誠清靜行無問，公正仁慈德備該。
　　外行內功俱有積，亘容圓滿寶花臺。
　　劉輔之有女之戚
　　造物無情相戲弄，笑中不覺成悲慟。
　　司花幻出真可人，醞造十年歡喜夢。
　　夢破俱空猶不僅，盡心班點傾城送。
　　聲銷線斷各還家，活墮一場乾取哄。
　　化空
　　造化相饅人不識，變態神通誰委悉。
　　電轉機關不可防，黯黯前程暗如漆。
　　翻掌存亡與消息，朝四暮三顛倒七。
　　憂喜橫生沒奈何，一團虛幻看成實。
　　風波
　　風波易動懷恩怨，結習難忘釀喜憂。
　　千古是非爭未歇，一生人我競無休。
　　英雄自致功名縛，豪傑尋為利欲囚。
　　大事因緣俱不問，忙忙終日替人愁。
　　建化
　　元真非相相非真，建化門庭總屬塵。
　　塵裹孰能開正跟，物中誰解露全身。
　　解枯釋縛無多子，拔萃超莘有幾人。
　　自料本行非大器，且宜清靜自頤神。
　　住院
　　聞問膠擾無休局，人事將迎勞檢束。
　　徒輩擎擔玲鐵柳，院門住守風流獄。
　　一毫失照心同俗，聚塊拈來泥裹浴。
　　慚愧西風著力吹，斷雲縹緲依巖谷。
　　論經
　　覃經權作躡天梯，黃葉拈來暫止啼。
　　過雨試看荷出水，因風尤喜絮沾泥。
　　豈宜鼴鼠乘車馬，未見鴉鵬樂鼓鼙。
　　下里巴歌殆成俗，陽春唱出轉增疑。
　　自縛
　　有生翻攪不知空，戈戟搓牙塞滿胸。
　　非是海中窮徹底，我人山上長奇峰。
　　迷繩自縛三千匝，法網橫囚一萬重。
　　妄想欲超生死窟，知他問老肯相從。
　　法相
　　莊嚴法相大施張，一例亡羊穀與臧。
　　生死途中虛出沒，名言路上饅商量。
　　然香撥火迎歸室，擊鼓嗚鐘弄上場。
　　似此利名心未息，如何能做法中王。
　　壇場
　　聚頭作相巧相籠，直得攀愚立下風。
　　弄假像真真作妄，將無作有有何功。
　　指空畫空未必得，依實主實還在中。
　　呈盡許多閑仗倆，化人不覺自盲聾。
　　未濟
　　劫運消磨惡轉遷，幾人曾結善因綠。
　　火坑炙燴身翻焰，苦海瀰漫浪接天。
　　有底揭竿趨灌漬，幾多嗚棹泛漁船。
　　昔年任老今安在，不見虹鉤轄餌懸。
　　悟真
　　要解懸疣脫苦囊，萬塵堆裹便回光。
　　多生積習重重撥，歷劫私邪羨羨忘。
　　不掛一絲形躲躲，丕承千古貌堂堂。
　　長春景界風光異，玉樹瓊林次第芳。
　　甘貧
　　蓬廬暫寄元非實，何礙磬懸空四壁。
　　之子方能脫網羅，乃心不肯甘沉溺。
　　積蘇累塊亦何物，拱璧兼金輕瓦礫。
　　幻化般般一筆勾，分明露出真端的。
　　法身
　　無位真人體若虛，物來不已應斯須。
　　舒開寶藏乾坤窄，放出圓光日月俱。
　　巨細洪纖同蘊此，有無高厚莫非吾。
　　茫茫沙界彌羅極，頃刻收來黍米珠。
　　忘外
　　具足莊嚴古道場，活人芝草返魂香。
　　全提法界藏真境，未放吾宗出葆光。
　　堯是桀非俱莫辨，鶴長亮短兩相忘。
　　太平無象家家遇，拂袖歸來入醉鄉。
　　脫轂
　　夢中了了醉中醒，表裹仍存一味清。
　　事事拂餘真理足，塵塵滌盡法身輕。
　　破瓢度日饑方覓，營窟居冬暖後行。
　　不在世問圈績裹，自由閑散過平生。
　　塵累
　　萬塵堆裹喜擎擔，衣要尖新食要甘。
　　費用關心深計度，向求如意引貪婪。
　　名纏自作投籠烏，利縛尋為作奮蚤。
　　分外閑愁認為樂，騰騰不覺一生癥。
　　疑網
　　明知萬法本因心，何更將心向外尋。
　　自有丹砂求自得，誰為猿馬使誰擒。
　　神頭鬼面須臾革，怪邇狂蹤倏忽沉。
　　大治洪鑪未經緞，楊灰終不見黃金。
　　尋山
　　咄嗟性癖愛尋山，及至山問卻憶還。
　　俯仰坡陀艱負荷，崎嶇磴節倦躋攀。
　　力熊飢虎時臨側，獷獵備樵暮叩關。
　　爭似定心如玉立，卓然隨處自安閑。
　　遊仙人間
　　信步登臨學釆真，公和遺躅鶴山鄰。
　　道鄉自屬雲霞倡，地僻元無車馬塵。
　　石底靈泉寒浸月，殿前古柏暗藏春。
　　草堂喚起山童問，還有呼風長嘯人。
　　訪五巖
　　五巖壁立列山顏，洞府深沉積翠環。
　　華蓋彌羅縣玉室，石門幽邃透玄關。
　　物經換世人何往，人去朝元鶴未還。
　　雅操不聞遺跡在，一天明月嘯臺閑。
　　罷鉤
　　白蘋紅寥幾千秋，餓餓金鱗不上鉤。
　　雲餌括囊徒自祕，虹竿收拾便宜休。
　　離朱罔測還南望，狂屈難言知北遊。
　　千丈洪濤滄海闊，滿天明月一虛舟。
　　溫邦瑞毒日
　　院宇朝來氣象佳，暗添福壽在君家。
　　人問幻境他時識，物外真風此日誇。
　　保命玉壺收絳雪，延生金鼎煉丹砂。
　　肯來共飲玄洲上，坐看蟠桃幾度花。
　　偶遇
　　喚起昏昏瞌睡禪，醞雞衝破瓷中天。
　　無窮境界寬如許，大解機關妙不傳。
　　臨水近山新事業，好風明月舊因綠。
　　目前草木皆通理，蟋蟀秋昤夜論玄。
　　自訟
　　造物分明戲革囊，區區猶著利名場。
　　晚年不禁多饒舌，好肉閑剜自作瘡。
　　益友逢迎嘔聚散，幻身行止夢悠颺。
　　世問搔擾難安穩，卻憶白雲深處藏。
　　重陽日游瓊花島
　　燕山重九約朋儔，杖屨瓊花島上遊。
　　荒徑披標穿古洞，危崖倚石骯神洲。
　　蒼松古梧蕭森日，紅葉黃花玲淡秋。
　　一事無懷幽興盡，卻尋歸路棹輕舟。
　　與金坡老餞行
　　別話忽忽冰雪寒，班如馬首望西山。
　　筐中符錄方傳授，袖裹錕錯肯放閑。
　　真似去年離闕下，復從今日到人問。
　　慇戀了卻縈心事，趁取東風欽帝關。
　　送張文叔之和林
　　政本天衢道大行，日遲風暖馬蹄輕。
　　北遊玄水通消息，橫列青山備送迎。
　　我亦冥搜窮鼠仗，君宜著力奮鵬程。
　　和林咫尺天威近，共企恩光下玉京。
　　同前
　　年老情多惜別離，不才剛作送行詩。
　　晝晴風度花飛日，春緩泥融燕語詩。
　　別後不禁重作惡，望中無奈即成癡。
　　暮雲煙浪程程遠，回首尋盟未可知。
　　送何巨川從真人赴闕
　　鶴馭翩翩起自燕，搏風直上約鈞天。
　　龍堆沙漠幾千里，南梅北游經半年。
　　別後更誰供一笑，坐中無與話重玄。
　　平生鐵石肝腸斷，老眼相看涕欲懸。
　　同前
　　君逢若士學盧敖，一舉凌雲萬丈高。
　　往矣扣閤親帝座，來斯署職列仙曹。
　　玄勳遠么通幽壤，大庇餘波及老饕。
　　不濟世問無用物，也宜林下醉蟠桃。
　　北宮懷古
　　杖華徐步覓宮庭，大化港移入杳冥。
　　草木別沾新雨露，亭臺無復舊丹青。
　　瑤階滅裂余蹤跡，玉陛摧殘在典刑。
　　水烏不知人換世，夕陽依舊聚沙汀。
　　秋遊瓊花島
　　廣寒高處野花黃，荊棘叢生古洞房。
　　亂石圯垣新境界，敗荷衰草舊池塘。
　　雲浮冠蓋亦何在，電轉山舟無處藏。
　　試向西風問消息，倚天松相自蒼蒼。
　　同前
　　新秋仙子共尋盟，風馭翩翩下太清。
　　百寶露沾窺月窟，九光霞掩瞰蓬瀛。
　　俯觀碧落翻雲錦，倒蘸瓊花映水晶。
　　飛步廣寒閑點檢，玉霄束畔幾人行。
　　憶故宮
　　積木雲屯結建章，長驅胥靡固金湯。
　　釀成蠻觸鯨吞力，變作檀羅蛆戰場。
　　一夜官闈餘燼末，百年人物盡荒凍。
　　載思鼎沸繁華日，誰信西風草不黃。
　　西華園
　　輦絡蒙塵竟不迥，五雲樓閣盡成灰。
　　昔年大業光千丈，此日虛名酒一盃。
　　造物機關伺作劇，織烏朝夕競相催。
　　御園花草還知否，移得東風別處栽。
　　燕然感舊
　　金似失鹿走中州，不覺灰飛五鳳樓。
　　掖衛宮庭成草野，衣冠人物盡沙丘。
　　鼓鼙驚破華胥夢，雲水初期汗漫遊。
　　仁看西風小搖落，白蘋紅夢幾經秋。
　　悼郝講師
　　憶昔漳川對語辰，偉哉今已返其真。
　　羽衣擲地先除故，亮烏飛空別換新。
　　步斗夢迴塵境暮，躡雲歸去帝鄉春。
　　玉鑪黃串融灰燼，留著清香付後人。
　　宿五華山
　　真仙重茸五華官，盤鬱山顏錦轎中。
　　落落清泉嗚靜夜，瀟瀟瘦竹弄晴風。
　　地偏境絕排幽勝，人力天成妙化工。
　　借問鍊丹何所在，滿山喬木夕陽紅。
　　真性
　　擬議形容已失真，纔經唇吻落根塵。
　　一源始發頭頭是，六戶分光刻刻新。
　　圓應樞環皆造妙，撥過關捩自通神。
　　幻成僕隸知多少，誰是元初舊主人。
　　客有錦囊貯鳳喙以示人
　　纔出丹山德已衰，況存遺味憶造毯。
　　羽儀五彩空傳爾，靈質九苞安在哉。
　　大蔡剖形非自貴，仁麟折足亦何來。
　　四靈不是尋常物，也向人問趁劫灰。
　　同前
　　活機傳得已忘年，今見人天道兩全。
　　卓立吾宗超萬古，圓融事理具三玄。
　　宏開寶藏無鉗槍，密應樞環拂正偏。
　　挽轉銀河乾作屋，瑞光揮霍鎮燕然。
　　送曳刺使赴闕
　　垂髻恩荷帝王家，補一表何妨驟及瓜。
　　穩穩絳霄騰彌鸚，迢迢銀漢坐騫搓。
　　金甌異日名黃屋，玉陛嘉時薦白麻。
　　咸仰吹噓回暖律，一天春色遍河沙。
　　祝清和真人壽
　　捧日開天下玉京，玄門砥柱海山英。
　　三千甲子世間出，九萬靈仙方外盟。
　　壽蒂永堅松化石，年齡輕越芥填城。
　　真容浩劫常如此，坐看黃流幾度清。
　　顏盞大師九月五日壽
　　素履麻姑金母儔，偶乘風馭降中州。
　　蟠桃不吝束方朔，火棗親傳許遠遊。
　　香靄雲和清特室，玉芝瓊藥宴神洲。
　　蓬萊清淺閑談笑，紅葉黃花幾度秋。
　　送賈講師之東平
　　芰荷香裹送君行，可掬歡容出鳳城。
　　暖日鬱蒸歸篩急，薰風披拂珊衣輕。
　　驚回故國三年夢，數盡征途十二程。
　　別後束西南北客，幾時重遇話班刑。
　　和楊西菴韻
　　洞府雲肩未啟關，飄零紅雨覺春殘。
　　恰回巖谷吹噓力，又作江天霰雪寒。
　　風送敗船投鬼國，人隨行皚到槐安。
　　從來造物兒童劇，且置忘懷不足嘆。
　　同前
　　冥搜天理徹離微，世事紛紛易見機。
　　新浴振衣皆必取，躁求操瑟亦貽譏。
　　抵時投隙邪干正，作物櫻鱗是作非。
　　但得神襟建皇極，用宜補衰捨宜歸。
　　送彭宗道從師北行
　　此別何堪思鬱陶，君逢若士學盧敖。
　　鶴先有意時常唳，雲本無心勢轉高。
　　致遠不疑容展驥，解牛何慮澤吹毛。
　　宗師藉爾鉤竿用，腱泛瀛洲釣巨鼇。
　　送崔庭玉赴闕
　　竹月松風伴有年，霏霏梅雨別燕然。
　　遠山得意閑搜句，沙漠無人更著鞭。
　　赤水早圖元事業，青氈毋失舊家傳。
　　慇蔥要及通明殿，附鳳攀麟朝上天。
　　送趙子真送藏經于朝廷
　　憶昔同遊金鳳臺，臨高望遠思悠哉。
　　重來又作燕山別，不意翻為驛馬催。
　　寶藏玄輝天上去，塞塵秋色鬢邊來。
　　歸期已定終年約，莫遣丹心一寸灰。
　　悼郭超然
　　寶藏番謄總不真，遺編斷簡即蒙塵。
　　驚回卓爾音容古，夢破遽然氣象新。
　　浸假臂鸚人境暮，穩乘神馬帝鄉春。
　　嗚坷逕及通明殿，不管關情淚濕巾。
　　送王大師赴闕
　　補天親及翠華宮，挽轉銀河別有功。
　　鶴報金書來紫府，雲融彩色見蒼穹。
　　布揮惠澤沾枯朽，搖蕩仁颼發蔽蒙。
　　瑞應合傳天上去，坐觀鵬翼又搏風。
　　題遇仙台悶活死人墓
　　靈源痛飲解吾宗，浩劫師真面目同。
　　醉眼忽開天地窄，夢魂驚覺海山空。
　　輝輝金玉花爭發，璨璨珠訐樹作叢。
　　借問終南千古意，百川無語自朝束。
　　送潘提點之永樂
　　仙公初出五明官，玉佩聲傳禦寇風。
　　三素雲蒸頭上白，九還丹結臉邊紅。
　　大明通密先師意，又繼純陽鼻祖功。
　　遐想中條山上月，瑞光澄徹萬家同。
　　送李和甫歸秦
　　之子西歸出鳳城，芰荷風襲羽衣輕。
　　蓮廬天地寸心事，咫尺雲山千里程。
　　幸矣相逢親識面，惜哉重別澹交情。
　　終南祖意君偏得，獨向長安道上行。
　　送杜天甫歸終南
　　忽忽話別思悠颺，邈邈雲山道路長。
　　心係祖庭忘酷暑，行隨官柳趁微凍。
　　盛時著力須精進，老我無心自退藏。
　　記取琳宮分袂日，晚風輕拂藕花香。
　　吊馮權教
　　文林戢邊效玄微，回首人問覺夢非。
　　旦宅不留真面目，作家元有活關機。
　　雙亮絕邊白雲去，短笛不聞黃鶴歸。
　　悽慘樓前舊花木，西風和露泣朝暉。
　　送何巨川之祖庭
　　空山落落水長流，鶴怨猿啼歲幾周。
　　昨向壇前陪鷺序，今遊秦隴占鼇頭。
　　馬前風月程程遠，鴉底關河處處秋。
　　會得一綱張萬月，活機輕撥早歸休。
　　紫峰老師南行
　　乾坤徹視一蓮廬，變動不居遊太虛。
　　觸物昏明承影似，從人俯仰桔棉如。
　　洪津浩汗橫慈艇，古道崢嶸運德車。
　　多少步趨瞠若從，絕塵奔逸到華胥。
　　同前
　　阿師先得箇中真，紫蓋峰前舊主人。
　　呼吸一風號萬籟，圓明孤月照通津。
　　北臨燕薊光塵混，南渡梁園草木新。
　　到處不煩吹暖律，從容寒谷為回春。
　　老子過關圖
　　皓首童顏幻化身，青牛薄暈踐黃塵。
　　月歌天竺溪山曉，風度函關草木新。
　　跨古騰今乘日馭，入無出有化颼輪。
　　欲窮妙處非名相，不許丹青畫與人。
　　悼張文叔和林返真
　　活火丹鑪計已遲，風雲閑置不哦詩。
　　衝開八極神遊日，勘破三生夢斷時。
　　楚些招魂聊復耳，越昤思舊亦奚為。
　　空遺腐骨寒林下，春去秋來塞膈悲。
　　送左法師赴闕
　　元放傳家幾代孫，數年矩步謁金門。
　　纔聞風諦離天闕，又報星朝復帝聞。
　　分應王公希薊訓，力呼神鬼效劉根。
　　燒山符在隨時用，輔正除邪仰至尊。
　　餞趙法師赴闕
　　驛程冰雪路賒長，別語忽忽酒一觴。
　　筐貯羽符增氣焰，匣藏神劍動光芒。
　　被除氛檯從王事；驅馭風雷及帝鄉。
　　好看一吹山鬼伏，蒐畋無復見彷徨。
　　吊顯天府賈左副
　　政柄堅持觸化機，斷雲飄忽帝鄉期。
　　枕中夢熟雞三唱，槐裹功成黍一炊。
　　幻境厭離殊不惡，故衣更換亦何悲。
　　請看圓缺金臺月，照夜清光似舊時。
　　別李府判
　　織烏不息走西束，青鬢方瞳豈易逢。
　　世夢短長俱幻化，人情非是一鴻濛。
　　琪林特地黃塵外，砥柱滔天白浪中。
　　出岫野雲飛不定，任交隨雨又隨風。
　　于公大師挽詞
　　阿師紫府謫仙儔，畢竟終期汗漫遊。
　　心邊百千三昧了，世綠七十一年休。
　　葉亮飛去山銜月，鄂笛聲遺黃鶴樓。
　　望極渺茫滄海闊，斷雲飄忽鳳麟洲。
　　警世
　　春去秋來不暫停，兩輪催促太無情。
　　蝸牛角上爭名利，石火星中寄死生。
　　閣老判勾難抵當，鄧都決去沒期程。
　　有條坦坦分明道，爭奈迷人不肯行。
　　天網
　　天網恢恢不可欺，冥塗黯黯卒難知。
　　善因惡果因心造，地獄天堂各自為。
　　餓鬼傍生貪裹得，淹魂滯魄性中癡。
　　勸君絕早尋歸計，限到臨頭悔後遲。
　　寄南宮舊友
　　鼓笛聲中上戲場，粒成模樣作趨蹟。
　　不知造物閑般弄，空使傍人話短長。
　　仗倆呈來乾愴儸，機關識破絕商量。
　　虛堂月白風清夜，坐對溫鑪一灶香。
　　同前
　　自笑從來底許迷，欲尋束海卻投西。
　　怨恩爾汝何須說，非是翻騰不可齊。
　　世味嚼開濃似蜜，物情勘破醉如泥。
　　而今各得心無用，月在青天水在溪。
　　跋真理融會堂
　　滑昏靜盡即成純，舉目圓融大法身。
　　交際不拘通理窟，活機潛運即吾神。
　　百川汨汨朝東海，萬曜煌煌拱北辰。
　　說與春風舊消息，野花芳草一時新。
　　同前
　　茅靡波流未出宗，箇中寧許辨渠儂。
　　眉尖眼尾拈來是，柳際花前觸處逢。
　　削去門牆無界隔，打開關鎖不緘封。
　　虛堂靜坐人如玉，風度筠梢月掛松。
　　跋坐忘圖
　　乃公形似根株拘，坐斷遑遑轉徙塗。
　　倏忽有無同混沌，乾坤俯仰一蓮廬。
　　忘懷健羨遼束鶴，不肯輕飛葉縣亮。
　　聚塊積塵休比擬，寥天大地莫非吾。
　　誠齋
　　誠意正心居此齋，名師良友喜相陪。
　　庭前翠竹迎風立，階下紅葵向日開。
　　曉樹不聞天籟靜，夜窗分得月華來。
　　桐飛一葉還知否，已布秋容遍九垓。
　　三山閑適
　　拙訥難分長上憂，懶窩仍喜袖蒙頭。
　　厚陳坐褥韻三尺，易辨齋糧粥一甌。
　　晝起夜眠無箇事，夏凍冬暖更何求。
　　杖華時復生狂興，走遍三山與十洲。
　　化工
　　搏塊當空夢裹爭，化工般遞太無情。
　　眼前薄利空花靨，頭上虛名破鼓聲。
　　長短百年為際限，有無千變沒期程。
　　到頭畢竟成何事，空使形骸弄死生。
　　造物
　　從來造物戲窮通，據弄浮生一夢中。
　　名利有無分變態，是非人我競雌雄。
　　多生積習從頭假，萬事消磨徹底空。
　　酩酊不知誰是主，落花飛絮趁束風。
　　繼董德卿韻
　　十年不識讀書帷，料理真心與世違。
　　深笑夔炫憐彼此，玲看蠻觸竟纖微。
　　一天風月閑儔倡，千里雲山舊倚依。
　　行李少煩塵俗物，破瓢華杖著身衣。
　　憶三山時在燕京長春宮
　　昔在梁園載笑歌，採芝風韻氣峨峨。
　　方池曲沼景如許，瘦竹疏梅清更多。
　　玄圃鼇頭心自解，草堂龜背意如何。
　　唯餘夜夜三山月，依舊金花蘸碧波。
　　雲山集卷之二竟
　　雲山集卷之三_五言律詩
　　知常真人姬志真撰
　　五言律詩
　　道性
　　明明不是物，了了亦非心。浩浩通天地，冥冥貫古今。
　　有無常顯化，生滅妄浮沉。神鬼莫能測，聲聞何處尋。
　　稟受
　　骸骨生從地，靈明稟自天。六門陰鬼伏，亙古谷神全。
　　性月光輝普，心珠照應圓。萬綠齊泯滅，安穩到重玄。
　　桔邪
　　翻身離世網，著力斷迷繩。不販何樓子，誰懸傀儡棚。
　　好栽無影樹，高點沒油燈。滿室盡虛白，客邪安敢馮。
　　求真
　　白玉石中出，黃金礦鍊成。寸心離愛欲，一性自圓明。
　　照破怛沙劫，衝開納芥城。輪迴從此出，無滅亦無生。
　　委形
　　天倪收委質，化物舞強陽。擾擾是非海，區區名利場。
　　百年身頃刻，千古夢悠揚。向上忽透脫，元神歸帝鄉。
　　是非
　　是非無正定，分量莫能期。物理時時別，光陰刻刻移。
　　蠅頭驅走骨，蝸角鬧行屍。塗抹饅千古，無人解獻疑。
　　塵世
　　萬塵深坎富，兩耀急跳丸。蠻觸勃蝸世，槐檀役皚官。
　　忠誠悲玉璞，狡膾泣珠盤。幻惑無窮事，浮生眼自瞞。
　　大身
　　乾坤融大體，俯仰一蓮廬。萬曜高懸鑒，草生類數輿。
　　有無神變化，消長氣吹噓。未出洪鑪外，那能遊太虛。
　　夜坐
　　枯坐塵心滅，忘言道味長。不名蝸境界，無夢皚封疆。
　　炕煖頻燒葉，鑪溫旋灶香。夜深何限意，明月滿虛堂。
　　清淡
　　坐穩蒲團力，形溫袖褐功。拈香酬野客，煮茗命山童。
　　將送情何懶，喧囂耳似聾。住山宜淡薄，可愛底家風。
　　疏懶
　　對客忘拈拂，呼童倦擊鐘。藥鑪餘燼在，經卷積塵封。
　　不意收雞犬，那論媾虎龍。般般無仗倆，留得一疏慵。
　　觀中
　　苔蘚侵新砌，松陰亂古壇。煮荼燃木葉，撥火灶山檀。
　　璧月穿茅屋，香風動藥欄。灑然清況味，同志莫盟寒。
　　丈室
　　丈室容真境，蓮廬映寶臺。戶肩三界隱，簾捲九天開。
　　擊玉雲餅集，嗚金鶴馭催。洞中人不老，碧酒鎮相陪。
　　世事
　　世事元無限，人生自有倪。不明樞始用，終被物情迷。
　　獻笑防遮目，臨危悔噬臍。未然先薦得，扶起上天梯。
　　雲遊
　　解放虛舟纜，疏開玲鐵伽。罄身閑日用，百納舊生涯。
　　踢踴人問世，飄飄象外家。虹竿好收拾，鉤餌飲雲霞。
　　憶山
　　懶慢傲林泉，誰論佛與仙。揮開韁鎖絆，截斷葛藤纏。
　　不苟人問世，忘懷物外天。野雲溪月底，逸興浩無邊。
　　安閑
　　在處要身安，無如方寸問。窮通時所係，生滅命相關。
　　妙體陰陽外，遺形天地問。冥通造物者，默轉是非環。
　　紙被
　　匪自王家得，先承蔡氏頒。工夫成甚易，受用煖何怪。
　　掛壁雲歸岫，蒙頭雪在山。不求人世重，宜伴此身閑。
　　紫微東墅因寄－十二詠
　　春
　　卜築喜栽培，功隨造化開。蔬畦臨井側，藥圃近牆偎。
　　次第榮桃李，慇戀闖草萊。不知人世事，日用信優哉。
　　夏
　　花籬侵野甸，莽蒼接虛堂。秀木千章合，清陰四面凍。
　　李繁堆樹熟，放噴滿園香。不必拈錢置，田家自請嘗。
　　秋
　　農家收百穀，爽氣自西郊。屢掃階前葉，重添屋上茅。
　　霜陵紅錦樹，寒促鬱金苞。不見人牛在，唯聞牧豎嘲。
　　冬
　　重扉簾不捲，炕煖紙窗明。不問庭前相，忘懷雪裹英。
　　燃香凝霧色，煮茗作風聲。宴坐蒲團穩，人問作麼生。
　　晝
　　茅屋靜簫條，庖丁不用刀。山童禁狡膾，野客命遊遨。
　　路細因人撥，畦荒植杖嬉。都無塵世累，真樂自陶陶。
　　夜
　　更闌戶不肩，被褐谷神凝。林際懸金鏡，簷牙骨玉繩。
　　鑪中存活火，窗下續清燈。久坐形山歇，和衣枕曲肱。
　　朝
　　昧爽擊金鐘，虛堂振祖風。隨宜皆妙用，或使盡神功。
　　寶鼎雲蟠結，茅詹氣鬱蔥。孜孜為利者，寧共此時同。
　　暮
　　塵塵總破除，屢屋復于于。納褐元相契，蒲團舊所須。
　　封緘如意藏，葆庇夜光珠。逕入無何有，今吾忘故吾。
　　行
　　策杖信心行，忘機犬不驚。疏籬蟲唧唧，高樹烏嚶嚶。
　　物順陰陽變，人隨造化營。草萊無盡藏，蘭蕙可憐生。
　　住
　　穩密因時住，無綠勝有綠。少為塵冗累，不被利名牽。
　　昨日同今日，來年似去年。於羊渾棄意，何蟻慕腥羶。
　　坐＃１
　　擁褐蒲團坐，黃塵不到門。黜聰非拱默，忘我復吾存。
　　祖意何須錄，玄虛且勿論。本然柢這是，安穩度朝昏。
　　南華
　　熟讀南華旨，機關會不難。放開無限量，收聚一團樂。
　　在用光塵雜，歸源江海乾。銅馳街上立，無處問長安。
　　清況
　　華杖撥溪雲，芒鞋踏山雪。細採活人芝，時飧延命屑。
　　松梢月正圓，竹外風清絕。此況不易知，莫為名利說。
　　莫辨
　　一切俱莫辨，得處休矜街。性命緊護持，私邪勤緞煉。
　　冥冥幻物忘，實骨陽神現。來去得自由，不憂生死變。
　　錢董德卿韻
　　人生貴適意，心閑身自安。草堂新坐具，齋缽舊綿單。
　　風掃庭除靜，月臨窗戶寒。沒絃琴掛壁，清韻不須彈。
　　繼真人天籟韻
　　其一
　　鼓素靈風振，何方不作嗚。禺于通眾竅，披拂動覃生。
　　遺響歸圓寂，回機忽變更。向尋端的意，張口豈容聲。
　　其二
　　隱几非今昔，神風發太虛。有形皆鼓舞，何物不吹噓。
　　妙體陰陽外，聲傳造化初。獨吹無孔笛，清響徹華胥。
　　知常自傳神贊
　　此箇怪形容，從來灰槁伺。寫真真不得，著假假何功。
　　困憊丹青手，常居虛白中。百年回首處，茅索繫春風。
　　雲山集卷之三_長短句
　　知常真人姬志真撰
　　長短句
　　日用
　　要行即行，要坐即坐。伙時歌，困時臥。解語無舌人，逍遙如此過。高閣雲和不用彈，免勞更覓松風和。
　　性命
　　動若水，靜如山。坐通關，戾默轉。樞環有無俱混合，聲色莫顏頂。性了易，命尤難。陰陽莫測，神鬼何干。物物皆從化，頭頭不放閑。習習束風誰是主，暗傳春色到人問。
　　全真
　　全本無虧，真、元不妄。本全本真，一模兩樣。開口落名言，揚眉成影像。主人拂袖便歸來，還鄉曲調如何唱。
　　玄妙
　　萬緣休處更何言，向上機關沒口傳。此外別求玄妙理，大家總被葛藤纏。
　　真空
　　一竅虛空，八面玲瓏。舒開寶藏，敷演靈蹤。若非吹掃纖雲力，爭得寒光耀太空。
　　沖和
　　性天暫復，和氣橫流。非陰非陽，無喜無憂。更窮直上難言說，高柳迎風笑點頭。
　　精神
　　古老精靈，馳騁神通。縱橫自在，變化無窮。出入金石，踢弄虛空。乾坤輕觸百雜碎，一喝髑髏三日聾。威如虎，勢如龍，莫交撞入葛藤中。
　　無為
　　加一毫即多，臧一毫即少。清靜本然真，威嚴無做造。法身充滿太虛空，卻立一塵分徽妙。
　　識心
　　識是何人，心是何物。取之有餘，捨之不足。頭上更安頭，水母蝦為目。三徑歸來舊主人，剪除華蕾栽松菊。
　　見性
　　在耳能聽，在口有辭。抬手動足，瞬目揚眉。箇中人，知不知，由君驅使更何疑。若將見處為真實，即墮傍門第二機。
　　魂魄
　　性是主人形是宅，遊即為魂止即魄。若將分別論玄機，毫末有差天地隔。
　　覺照
　　照是誰照，覺是誰覺。鵠毒一生過，模糊兩重錯。此處透玄關，二邊空索索。颯颯西風度晚林，一番紅葉瀟瀟落。
　　藏天下於天下
　　無道處，疾回轉。有道處，莫留戀。虛空分付與虛空，天眼龍睛不可見。
　　體用
　　水是波，波是水。有體即用，有用即體。不即不離，非一非二。其隱也身入毫芒，其顯也光照天地。同歸妙本自多歧，密轉四時成一歲。
　　無人無我
　　體無人，用無我。不即不離，能唱能和。非法非非法，無可無不可。有無三際盡圓通，立起一塵看活墮。
　　孤峰
　　已往孤峰如瞽如聾。未來孤峰，水泄不通。孤峰見在，自西自束。普天無不是，何處更參同。巍巍千丈澄潭側，倒蘸無根上下空。
　　生死
　　一念起，一念滅。捨身授身，何時是徹。改頭換面不自知，虛生浪死無休歇。心若虛，念自絕，除根本，無枝葉。獨露堂堂真箇人，萬劫輸迥頓超越。
　　主賓
　　誰是無主人，喚時開眼顧。六戶放光明，四門常擁護。主是賓，賓是主，主人公，休暮故。月華亭下行，枯木堂中住。一朝脫卻臭皮衫，三界十方唯獨步。
　　上一十八事答康先生所問。
　　客人扇頭
　　蠟煉臆中蟠，龍蛇腕下走。達則天下通，窮則一身守。默然默然，緘口緘口。好將萬里奮鵬心，換作三山釣鼇手。
　　雲山集卷之三_七言絕句
　　知常真人姬志真撰
　　七言絕句
　　勉進三首
　　大道無形體若虛，肯心於此著工夫
　　雲收月出青霄上，一段光明何處無。
　　同前
　　靈空如祟靜無懷，鼓動來來販骨骸。
　　截斷急流生死浪，卻令灰滅效心齋。
　　同前
　　一葉全明造化機，毫芒鋒殺巧相宜。
　　莫言用盡陽和力，來往束風自不知。
　　迷家
　　束塗西抹趁華虛，何日回程返故廬。
　　本是主人甘寄旅，早來乘當莫踟跚。
　　忘本
　　蹤跡鈴摒倒大癡，強分枝派許多疑。
　　本源浩蕩傳千古，汨沒紅塵自不知。
　　夜闌
　　碧落寥寥擔玉繩，玲看孤月掛簷楹。
　　浮生正逐槐根皚，．攪擾華胥夢不成。
　　芳春
　　桃李融融次第芳，紛紛蜂蝶趁餘香。
　　不知游戲真三昧，忙亂東風上下狂。
　　長春
　　零落桃溪碎曉霞，未容消息到山家。
　　長春洞裹無根樹，不藉束風自放花。
　　見妄
　　千形萬狀各分殊，病眼看成鬼一車。
　　撥盡死灰寒焰在，拍天風浪任從渠。
　　邊弊已陳亂如麻，幻惑行人病眼花。
　　截斷葛藤無事去，一軒風月舊生涯。
　　贊毀
　　鑽皮出羽閑生事，洗垢求瘢錯用心。
　　勘破主人休歇去，遠山秋水自高深。
　　知迷
　　向上玄關未易知，襄城七聖亦生疑。
　　日新何必師童子，拜謝歸來更是誰。
　　自得
　　透脫希夷向上關，亙初靈物坐虛閑。
　　閑中自得真游戲，夭關渾無處處安p
　　一氣
　　通融一氣自如如，無有相資混太虛。
　　撥轉玄關得真息，四生咸共入無餘。
　　心田
　　剪除荊棘樹芝蘭，固蒂靈苗子細看。
　　功滿白牛眠露地，月明風裊主人閑。
　　心花
　　大化不能拘束得，聯芳唯許自由開。
　　一枝亙古新傳授，馥郁香風遍九垓。
　　心符
　　魔魅勦除無足跡，縱橫馳騁大神通。
　　提綱振領閑呈似，萬聖草真立下風。
　　心月
　　掃盡纖塵萬籟沉，停停寒色印天心。
　　舉頭即見家家在，無數空生指上尋。
　　心香
　　篤耨旎檀莫與同，溫鑪活火煖融融。
　　劫前一瓣然新灶，作麼垂瓜礙不通。
　　心琴
　　萬籟消沉夜未央，無弦彈出韻琅琅。
　　子期不解輿人聽，摸索銅盤作太陽。
　　心劍
　　雪刃輝輝勢倚天，舉之無上直無前。
　　豈徒氣焰衝牛斗，切碎虛空露帝先。
　　心鏡
　　收拾菱花不記年，晃然孤月下瑤天。
　　虛堂掛起驚神鬼，瑩靜光明滿大千。
　　心珠
　　如意密封無盡藏，夜光輝耀五明宮。
　　會逢知友親拈出，萬道霞光射碧空。
　　心燈
　　洪渺玄虛作短檠，非膏非炬放光明。
　　乾坤不許絲毫隔，山鬼神姦敢放行。
　　貴默
　　人皆執我竟驅馳，畢竟元無正是非。
　　大底眾中常默默，自然彼此兩忘機。
　　浮生
　　浮生彈指一聲中，擾擾膠膠自不通。
　　盡被此團藏穢物，枉教愁殺主人公。
　　自悔
　　蝸角蠅頭著力趁，眾中叢裹濫吹竽。
　　而今老大方知悔，向日云為柢是雛。
　　原憲責賜圖跋
　　道到忘言抵死親，是貧非病不須貧。
　　吉祥端的存虛白，肯把真風說與君。
　　無情
　　無情不是傲當時，收拾精神恐外馳。
　　今日放行方得力，平生底事老來知。
　　元初
　　聰明薦取未言前，即是元初妙不傳。
　　卻向箇中分變態，下同幽壤上同天。
　　安閑
　　是非叢中無語句，利名場上不經行。
　　人情世態非干己，自在安閑過一生。
　　從分
　　不羨食前方丈玉，精粗飽後一般般。
　　朝三暮四從吾分，贏得身心到處閑。
　　平懷
　　懶衣蓬鬢人驚駭，錦服金冠自不寧。
　　一色平懷無異相，不求人重不標行。
　　本分
　　不作顛狂不縱心，平懷本分道中尋。
　　寥天自有家家月，莫問浮沉與淺深。
　　自觀
　　歷劫輪迴心自饅，而今收作一團樂。
　　光明放出通廖廓，不在他觀在自觀。
　　無心
　　圻然有樂非真樂，樂極哀來為有心。
　　莫若無心哀樂盡，光明一道古猶今。
　　懶惰
　　懶惰偷安未是閑，前思後等兩相關。
　　柢交絕盡絲毫念，不動巍巍若泰山。
　　仙凡
　　得失循環不可爭，平懷本分道中行。
　　仙凡一例俱休問，記取元初作麼生。
　　玄門
　　身在玄門四十年，醞雞衝破瓷中天。
　　縱橫自在寬如許，蝸角蠅頭不直錢。
　　物假
　　萬有浮沉水上嘔，化工不息販何樓。
　　癡童撥得閑拈弄，瓦狗泥車打破休。
　　遁化
　　會得山舟密密移，有心天地可逃之。
　　人中自有藏人處，就路歸來更莫疑。
　　默契
　　物情著莫寸心灰，寒涕慵收口倦開。
　　知有不容人會得，洞房深鎖白雲堆。
　　拂塵
　　修行大抵要修心，削盡塵綠萬慮沉。
　　露出亙初靈底物，不須知覺不須尋。
　　空虛
　　修行心地要空虛，剎剎塵塵總破除。
　　卻顯亙初真面目，亦無銷臧亦無餘。
　　形數
　　短長大約百年中，擾擾勞生到底空。
　　向上好求真箇事，密傳薪火用無窮。
　　放心
　　心靈漂泊委塵沙，似向柴門掃落花。
　　措手不能收拾得，隨風逐水不還家。
　　治心
　　萬綠諸境擾心靈，冪冪紅塵鏡面生。
　　匠手下功磨拭盡，冷光徹底照人明。
　　長生
　　長生豈論幻形骸，數盡歸元土底埋。
　　唯有本真誰會得，古今無去亦無來。
　　生滅
　　輸迴生滅本因心，念念遷流古到今。
　　磨滅成灰飛不動，晃然孤月上瑤岑。
　　求己
　　自有天真莫外求，幻塵土梗事俱休。
　　虛閑一片清凍地，白璧黃金未足酬。
　　閑居
　　太平國裹太平人二林下山問寄此身。
　　霞友相逢無可道，百花啼烏一般春。
　　拈舊
　　坐中更作仰天噓，唱出陽關會也無。
　　影草探竿俱放下，大家依樣畫葫蘆。
　　塵境
　　滔滔白浪是非海，滾滾黃塵名利場。
　　無奈戰蝸蠻觸氏，不知身世兩微茫。
　　形微
　　兩角蝸牛千古事，一星石火百年身。
　　誰能眼孔車輪大，見徹漫天滾滾塵。
　　說礙
　　拈枝摘葉服波瀾，浩蕩靈源總不干。
　　掛口壁問閑坐去，大家酩酊到長安。
　　脫網
　　世網纔疏法網囚，檢身羈首自綢繆。
　　牢關一摻俱零落，杖屨西風笑點頭。
　　獨坐
　　百袖雲披杖屨閑，草堂聊復灶山檀。
　　客來問道無言說，笑指虛空子細看。
　　守愚
　　不學寒貓伏鼠癡，窗明炕煖袖重披。
　　客來相對如欺魄，問著人問總不知。
　　坐久
　　雲映青山愜野心，草茵盤石老松陰。
　　坐中更入無何有，不管寥天日欲沉。
　　守拙
　　鑪中忘卻燒鉛汞，門外從他長葛藤。
　　事事不堪閑度日，盡交人笑百無能。
　　草堂
　　荒蕪三徑絕交遊，窗戶賡賡玲似秋。
　　卻得可人真況味，略無塵事到心頭。
　　驚世
　　貪求深入利名場，係縛勞心生愈傷。
　　棄重逐輕顛倒用，合隄防處不隄防。
　　虛生
　　役役身心不自由，百年風激水中嘔。
　　虛生浪死無程限，識破歸來便合休。
　　安生
　　眨眉欲辨移新舊，轉眼那知換古今。
　　現在未來俱不識，問誰誰許問安心。
　　著物
　　浮名浮利意何深，用盡機關使破心。
　　但為兒孫千載計，不防骸骨土相侵。
　　逐境
　　目前滾滾蕩黃塵，大化推移刻刻新。
　　生死窟中人不覺，捨身唯與利名親。
　　名利
　　僕馬車舟歷險艱，區區名利兩相關。
　　細思本欲圖安穩，卻使身心不暫閑。
　　客至
　　或聞車從叩柴刻，百納旋披勉強迎。
　　自料無錢置村釀，一甌春雪淡交情。
　　靜度
　　洞房無鎖未嘗肩，碧落寥寥月滿庭。
　　千古雲和絃不續，夜寒流水響泠泠。
　　蛻塵
　　蛻塵蛻法蛻諸綠，不說丹成上九天。
　　妄自不存真不立，更無言說到重玄。
　　不知
　　千差萬異莫能齊，跳出拘虛到不知。
　　卻向箇中分變態，堆山積嶽總無為。
　　機密
　　茅靡波流未出宗，巫咸自失想無功。
　　長於上古先天地，大振玄風處處同。
　　復全
　　壽焰傳來不記年，久湛人偽染諸綠。
　　諸緣削盡忘人偽，亙古天真依舊全。
　　居山
　　自與雲山舊結緣，煙霞占斷不拈錢。
　　溪邊石上閑遊戲，不問人間不學仙。
　　南華九天
　　天和無喜亦無憂，石女明知笑點頭。
　　酬醉萬方閑日用，本然之外更何求。
　　其二
　　天籟形聲不可模，草生萬有自禺于。
　　一風總攝俱圓寂，物盡人空見也無。
　　其三
　　天門開闔莫能知，正坐全無一念時。
　　萬有萬塵從此出，落花飛絮自離披。
　　其四
　　天光宇泰自分明，射透閒浮破鐵城。
　　遍界疏通無擁塞，山河大地坦然平。
　　其五
　　天機消息有無問，斡運乾坤萬象閑。
　　撥動亙初關戾子，一時春色滿人寰。
　　其六
　　天遊蒿目莫能窺，捨故趁新刻刻移。
　　握掌開拳還過去，活機無不墮今時。
　　其七
　　天府無容無不容，一毫包盡太虛空。
　　打開封鎖交君見，笑倒應眉祖老訪。
　　其八
　　天倪本分具神通，一體洪纖用不同。
　　試向束風問無語，柳稍青淺小桃紅。
　　其九
　　天鈞無我亦無人，萬有浮沉局局新。
　　殘臘盡時回煖律，野花芳草一般春。
　　雲山集卷之三竟
　　＃１此詩之后，疑缺《外》詩一首。
　　雲山集卷之四_七言絕句
　　知常真人姬志真撰
　　釣空
　　蘆葦瀟瀟幾度秋，可憐人老未歸休。
　　細鱗不食雲霞餌，空向晴波侵月鉤。
　　真樂
　　無樂無知有活機，不妨人侮太愚癡。
　　誰知無樂無知者，一點閑愁許上眉。
　　友山
　　杖華宜訪知心友，茅屋須鄰得意山。
　　益友好山相對面，不妨終日笑談閑。
　　養性
　　奪得玄珠唯罔象，正宜恬智交相養。
　　年深放出大光明，照破乾坤無盡藏。
　　夜月
　　窗戶風清月滿懷，灑然飛步到蓬萊。
　　世人不得愁城破，殃及壺中夠秀才。
　　駙蕩
　　赭沫天倪勢不拘，縱橫寰海任馳驅。
　　太平無象人難遇，赤水空沉罔象珠。
　　玉簪
　　閬苑飛瓊舞翠霞，遺簪墮地長成花。
　　聯芳不斷傳青白，付與雲山道士家。
　　有詩
　　萬塵削落氣神安，默轉當空活眼環。
　　不意有詩來觸撥，五雲歸路不相干。
　　盤山四詠
　　春
　　山色密傳真造化，水聲敷演道因緣。
　　良心用處縱橫是，何必猖狂肉案前。
　　夏
　　亭下風清衣袂寒，山前行客汗垂顏。
　　仙凡不遠雲泥隔，名利催人不放閑。
　　秋
　　暑去山中渾不知，怪來黃菊競芳菲。
　　西風一日傳嚴令，錯落半天紅葉飛。
　　冬
　　霜雪摧殘錦繡空，四圍山色舊形容。
　　夜深特室燃香坐，一色風嗚萬壑松。
　　滯坐
　　句裹搜尋向上機，迷家稚子轉忘歸。
　　不知突破窗問紙，放出癡蠅自在飛。
　　邇身
　　海童戲水鷗先覺，痴瘓持竿蟬不知。
　　深眇藏身無所住，季咸相見恰如癡。
　　動靜贈許紹明二首
　　其一
　　動必隨他靜必癡，兩忘中有活關機。
　　直交無舌人能語，始信名言果是非。
　　其二
　　中原狼虎怒垂涎，幸有桃源隱洞天。
　　流水落花依舊在，請君乘取斷頭船。
　　同前
　　掌仙高會話方壺，笑指蓬萊水漸枯。
　　莫更飯牛歌白石，好尋罔象□ 索玄珠。
　　釣歸
　　枯愀死水無魚釣，輕餌篠竿盡日閑。
　　不似會稽任老子，小舟和月夜探還。
　　同前
　　弱喪家園已不知，忘羊路上轉增迷。
　　早回收拾雲霞餌，一棹清風明月溪。
　　性月
　　浩浩靈風縱掃除，性天揮斥片雲無。
　　乾坤一色如銀界，放出光明不夜珠。
　　警世
　　倏忽光陰一擲梭，須臾衰老鬢雙墦。
　　間家不測來追喚，手足樟惶奈若何。
　　心機
　　心機用盡幹家門，白髮垂垂眼又昏。
　　未後不知何處落，臨行猶囑付兒孫。
　　百歲
　　百歲光陰頃刻間，貪婪終日用機關。
　　一針一草皆前定，剛使身心不暫閑。
　　閻老
　　閻老無情孰不諳，目前光景且貪婪。
　　莫防一日來頭上，沒可支吾何太癥。
　　林泉
　　草木叢林總是玄，泠泠寒玉漱流泉。
　　坐忘遺照人誰解，露滴松梢月正圓。
　　閑人
　　風林月障照山花，崑石溪流共一家。
　　唯有閑人堪作主，無情無我伴煙霞。
　　修真
　　修真真處亦何修，咄盡諸綠萬事休。
　　成就本然功德性，步隨明月上瀛洲。
　　神仙
　　神仙莫向外邊尋，止是元初一片心。
　　灑落萬塵籠不住，立教大地變黃金。
　　延年
　　自有延年不死方，好傾丹捆問醫王。
　　凡心剖盡投神藥，蟬蛻分明脫苦囊。
　　誦經
　　布網張羅積業多，晚年信口念摩訶。
　　執迷妄想來生福，閻老如何譯得過。
　　夢蝶
　　為周為蝶兩形分，未見誰為作夢人。
　　栩栩連蓮消息得，寥天大地盡吾身。
　　夔蚊
　　天真用處盡通靈，穿貫無形及有形。
　　妙用驅馳隨處是，月明江靜酒初醒。
　　濠梁
　　亙初無樂亦無知，知樂纔生第二機。
　　循本卻尋知處起，游魚彼我自同歸。
　　解牛
　　塵事堆山積嶽來，解如無解刃恢恢。
　　交加未肯剛批判，密護神鋒不浪開。
　　牧馬
　　聖智滑稽迷大陳，野童病瞥卻師天。
　　纖塵害性須除削，露出元初妙不傳。
　　養雞
　　元初悟徹便休心，自是無心功更深。
　　坐處木雕泥捏似，世問何物敢相侵。
　　承蜩
　　丈人猶自未忘機，蜩翼藏身蜩不知。
　　更到鬼神不測處，拈來信手更何疑。
　　狎鷗
　　己之靈是物之靈，己若無心物自寧。
　　空界偶然通一線，海鷗不敢下沙汀。
　　養虎
　　人心猛過山中虎，敢放斯須喜怒生。
　　安置本然清靜地，兩忘物我自和平。
　　節猿
　　勞神為一不知同，有識俱為造化籠。
　　數定倒顛無損益，妄生憂喜怨狙公。
　　蠻觸
　　妙玄靈跡浩無涯，大地全形共一蝸。
　　塵世小於頭上角，可憐纖悉饅爭差。
　　木疇
　　不材山木自全真，野鴉無能卻喪身。
　　道用日新窮變化，或離或即妙通神。
　　釣鯨
　　大器洪才未易求，揭竿滄海餌懸牛。
　　乃公豈是撈嚴手，蹲坐三年不上鉤。
　　拂子
　　不萌枝上剩龜毛，在手蛟虻見影逃。
　　堅起示人成按款，坐看平地起風濤。
　　梭扇
　　便面龜毛兼作拂，犀牛不寫嫌粗俗。
　　靈風隨手澹相宜，秋月遙山清可掬。
　　自解
　　世事紛紛大足云，一瓢一納舊隨身。
　　任行任坐無拘束，自在束西南北人。
　　道經
　　或云道家無經，止五千言而已。
　　故作詩以咄之。
　　端拱主人無語句，臺輿僕隸鬧喧闐。
　　希聲絕相忘言處，海水墨山書不全。
　　種蓮
　　鑿破蒼苔種玉蓮，圓明一點上通天。
　　俯觀坐極彌羅外，日月星辰直下旋。
　　三宜
　　淡靜虛空著此身，宜愚宜拙更宜貧。
　　出塵安穩真消息，不可尋常說與人。
　　幻化
　　萬事於人戲沐猴，化工不息販何樓。
　　癡童博得閑拈弄，瓦狗泥車打破休。
　　化機
　　化機於物太無情，不許須臾眼轉睛。
　　拈起頭來還是尾，片時作壞片時成。
　　貪生
　　皮口朝朝索飯填，肉身歲歲著衣纏。
　　用心到底成何濟，送入荒郊土底眠。
　　浮生
　　浮生都在百年中，畢竟勞勞到底空。
　　爭奈這團腥臭物，卻交櫻擾主人公。
　　閑身
　　蛛絲網几壁生塵，老去饕慵不厭貧。
　　卻有這籌難可得，水雲鄉裹放閑身。
　　詩魔
　　詩魔潛邊懶看書，拙訥忘情若太愚。
　　卻坐太平閑日月，儘教人作馬牛呼。
　　同前
　　詩魔今已豎降旗，又著南華故紙癡。
　　打破這團迷種子，白雲鄉裹笑嘻嘻。
　　蠹蟲
　　四十年來學蠹蟲，而今頓覺老饕慵。
　　誰知些子閑難得，惱殺厲眉舊主公。
　　多病
　　多病苦耽清靜癖，好書猶著聖賢魔。
　　無端之紀藏諸用，奈此膏肓上下何。
　　機關
　　些子機關苦不多，緩行不至急行過。
　　從今放下都休問，唱出昇平一曲歌。
　　幻形
　　幻形認有即拘墟，跳出牢籠步坦途。
　　造物許饒先一著，也勝猶執化人松。
　　宜休
　　白首須當急急修，養身粗足便宜休。
　　心田潔靜常安穩，隄備閻家老子勾。
　　黃據
　　幾排黃錄濟孤魂，濟了孤魂依舊存。
　　自有祖宗歸不得，忙忙千古為兒孫。
　　正眼
　　有心絕筆塵猶在，立意忘言意未忘。
　　有日豁然開正眼，能言能筆又何妨。
　　虛堂
　　虛堂坐臥無人問，妙用機關只自知。
　　名勢結交如水澹，老來方覺得便宜。
　　安居
　　生涯粗足獲安居，無事逍遙步坦途。
　　寄邊仙凡莫分別，大家依樣畫葫蘆。
　　天鈞
　　朝菌冥靈及大樁，短長一例自天鈞。
　　而今七十人問少，管甚前程幾度春。
　　神馬
　　穩乘神馬駑屍輪，南北束西逐日新。
　　拖去拽來從示耳，主人依舊沒疏親。
　　性珠
　　一顆圓明自性珠，本來無欠亦無餘。
　　家藏莫使綠塵冪，放出神光耀太虛。
　　雲山集卷之四_六言絕句
　　知常真人姬志真撰
　　六言絕句
　　贈作針衛會首
　　揮霍機鋒快利，疏通關竅渾園。恰似功夫成就，古今不許常存。
　　同前
　　向上機關透脫，匠成真體圓融。妙用縱橫表裹，神鋒聯串虛空。
　　述懷
　　風清雲翳飄忽，地迥參寥晏如。一鴉字幾行飛去，不妨書破玄虛。
　　孤月
　　颼颼長風寂泊，瀟瀟虛籟平寧。萬里寥天空廓，一輪孤月圓明。
　　夢幻
　　青鬢朱顏易失，黃雞白日相催。夢幻境中識破，水雲鄉裹歸來。
　　心安
　　山峙巍巍不動，川流混混常閑。但得心安若此，何勞別扣玄關。
　　重玄
　　常啟重玄關槍，執迷自問雲泥。肉眼中存翳膜，瞌頭外覓摩尼。
　　時光
　　展臂時光已失，轉頭世事成空。俗物幻形有盡，迷津苦海無窮。
　　紅塵
　　足邊紅塵滾滾，心田白浪淘淘。自向洪波汨沒，何能紫府遊遨。
　　白虎
　　白虎青蛟莫論，丹鑪鉛鼎休詳。絳闕瓊林淇幸，金壺碧酒馨香。
　　日月
　　日月束西出沒，乾坤昇降渾淪。真宰默存厚薄，浮生分外貪瞋。
　　形數
　　不苟不貪不愛，無情無喜無憂。此世此形此數，宜愚宜拙宜休。
　　月輪
　　亭亭月轉冰輪，萬籟消沉莫聞。人影不須零亂，杳然徑徹無垠。
　　輪轉
　　輪轉多生浩劫，貪圖百計千方。八識七情戲弄，四生六道承當。
　　坐久
　　月透簾籠虛白，風生几蕈清凍。坐久凝然無際，不知身世何鄉。
　　真偽
　　色裹膠青混合，水中鹹味顏頊。真偽欲生分別，舉頭不見長安。
　　靈明
　　靜盡纖塵不立，杳冥三界彌羅。物我不知所在，靈明透入無何。
　　行止
　　時止時行莫逆，滿坑滿谷同塵。非物非凡非聖，能神能鬼能人。
　　見在
　　見在何堪住著，未來不可思惟。點檢目前自已，起心已問雲泥。
　　家風
　　松菊依稀三逕，窗戶明通六如。太平事業無象，淳正家風有餘。
　　天真
　　聲利場中退步，水雲鄉裹閑身。順命不湛人偽，達生自樂天真。
　　業識
　　清靜本然未悟，貪忙業識無涯。逐境心頑似鐵，隨流性亂如麻。
　　趨新
　　夜壑舟遷捨故，日車輪轉趨新。綠木求魚妄作，刻舟記劍勞神。
　　知覺
　　聞見覺知四病，杳冥昏默多愚。求者捕亡擊鼓，執之待兔守株。
　　三教
　　為道為儒為釋，水月鏡中三影。皆從此處傳來，選甚黃冠圓頂。
　　雲山集卷之四_五言絕句
　　知常真人姬志真撰
　　五言絕句
　　荊棘
　　荊棘除難盡，芝蘭樹不榮。故園華蕾合，松菊可憐生。
　　賞音
　　灶玲香仍在，燈青焰亦微。斷紋絃再續，今古賞音稀。
　　真妄
　　妄滅真重遣，心空性自圓。百川俱奏海，萬曜不離天。
　　智巧
　　智巧渾如拙，聰明卻似癡。可憐千古意，不許等閑知。
　　病眼
　　病眼唯觀物，塵心只慕緣。政如蚤作璽，來去目纏綿。
　　著相
　　著相終難造，求言未可知。向人拈不出，相對只揚眉。
　　燭焰
　　燭弄風前焰，櫃翻水上波。不尋安穩地，生滅竟如何。
　　心昧
　　莫向絰中覓，何勞相上尋。博通今古事，昧卻本來心。
　　回頭
　　休探水底月，莫認空中花。兩足何常動，回頭即是家。
　　今古
　　交臂成今古，抬頭革故新。一團空幻事、饅殺利名人。
　　塵冗
　　塵冗何須錄，浮生未足誇。好栽無影樹，疏卻有情柳。
　　生滅
　　落絮因風起，飛花逐水流。古今無定邊，生滅有時休。
　　塵心
　　塵心忙似火，世事冗如麻。不省光陰促，紛紛逐落花。
　　無盡藏
　　涸絕是非海，治平人我山。衝開無盡藏，跳出有情關。
　　愛欲
　　浮雲蔽杲日，凍風敗秋蘭。愛欲未能遣，心君爭得安。
　　媒翳
　　媒翳可射雉，利欲能攻心。丹田有靈物，不鋤刑棘生。
　　世事
　　世事無程限，家綠沒盡頭。不尋休歇地，辛苦幾時休。
　　清靜
　　清靜本然真，隨宜盡入神。不煩吹煖律，寒谷自回春。
　　袁鬢
　　衰鬢星星白，朱顏漸漸枯。不期問老喚，著甚可支吾。
　　生死
　　生死門中住，輪迴路上行。此心來往慣，爭肯問前程。
　　積塵
　　積塵昏慘慘，長夜黑漫漫。未遽通三要，何由正五官。
　　陰陽
　　陰陽為大匠，天地作陶鈞。從化隨時改，趨生逐日新。
　　大道
　　大道理幽深，迷人顛倒尋。去身渾不遠，惟是本來心。
　　雲山集卷之四_跋
　　知常真人姬志真撰
　　跋
　　七真圖像
　　寫真繪像，是敬是仰。只斯面目，余將安倣。向上宗師，本無二相。月印千江，圓明一樣。先天不朽，真容如舊。得之孰見，傳之孰受。俱戴天而莫測其高，俱履地而莫窮其厚。不古不今，非暫非久。尋源循邇而趨步不停，奔逸絕塵而瞠若乎後。狂屈欲言而忘，季咸自失而走。離朱拭訾而不見端倪，黃帝聽瑩而不分可否。罔象索之於無，倏忽鑿之於有。品藻者困其心，雌黃者辟其口。望洋向若而嘆，豈容夫默染於丹青之手。
　　雲山集卷之四竟
　　雲山集卷之五_詞
　　知常真人姬志真撰
　　詞
　　瑤臺第－層
　　一點元真被妄想，招來幻化身。媳蛄朝菌，須臾情識，結習迷雲。火坑千丈機，詐萬端、白浪黃塵。饅橫陳，向汙泥坑陷，苦海沉淪。紛紛。存亡得失，是非榮辱苦因循。有時開悟，癡團粉碎，眼孔如輪。性珠穿透，方信葆光、函蓋乾坤。自通神。有壺天不夜，洞府長春。
　　木蘭花慢
　　眩烏飛兔走，競出沒，疾如梭。更影戲浮生，繩提幻化，據弄教峻。吹噓往來變態，鬧紛紛、平地起風波。止是蠅頭蝸角，古今翻攪如魔。蹉跎。勘破驚回，塵夢玲，笑呵呵。悟本有元初，靈明好在，無少無多。收藏更休點汙，對野雲、溪水唱山歌。月下無人獨步，杖挑雨笠煙蓑。
　　其二
　　笑平生幻惑，遇牢落，物華秋。對世路羊腸，人心薑尾，剛變為柔。紛紜戰酣白蟻，向槐檀、影裹覓封侯。一覺黃糧未熟，百年光景都休。推求。往古來今，成底事，盡何樓。勘富貴浮雲，功名畫餅，身世浮嘔。分明眼底見假，便一刀、兩段不隨流。躍出迷津欲浪，月明滄海歸舟。
　　其三
　　選峰巒佳處，結茅屋，伴蒼松。有藥圃芝田，耕雲釣月，香藹靈風。憑欄俯觀寰海，鼓洪濤、千丈接長空。幾度蓬萊清淺，杳冥淆混魚龍。三山聖種猶存，聾瞽輩，覓無縱。笑阿母蟠桃，安期遺棗，誘引兒童。任公巨緇好在，轄鉤懸、五十引長虹。蹲坐三年不見，若魚何日相逢。
　　水龍昤
　　萬塵諸累重重，一時穎脫如懸解。青鞋拄杖，鶉衣百納，沿身輕快。南北束西，浪萍風梗，去留何礙。許昂簪笑傲，行歌立舞，縈心事、無纖芥。不問壺天境界。更誰分、區中方外。如雲似水，優游散誕，縱橫自在。轉首襟期，世綠空幻，到頭終壞。待他時興盡，雲霞堆裹，結無為會。
　　其二
　　此身幸脫塵樊累，宜更選清凍地。山靈招我，峰屏岫幌，回環凝翠。白石清泉，竹軒松逕，草堂林際。揀憑高穩處，儲風養月，更誰問、人問世。壓盡壺天景致。笑桃源、落花流水。箇中時復，靈仙高會，彩雲搖曳。談笑滄淇，幾番塵土，劫灰彈指。倒金壺碧酒，鯨波一吸，且陶陶醉。
　　其三
　　古今興廢存亡，落花滿地香風掃。茫茫苦海，洪波千丈，無窮膠擾。俱在天真，浪遊塵境，執迷顛倒。自玄都別後，流離宛轉，誰更問、長安道。但念功名未了。聚愁眉、苦縈懷抱。幾時會得，三田靈秀，活人芝草。霞彩雲英，竹風松月，藥鑪丹寵。煉深根固蒂，長生久視，永無衰老。
　　酹江月
　　初機學道，道無形、著腳如何蹤跡。只在靈源方寸地，體正元初端的。激濁揚清，明真削偽，掃蕩諸邪僻。迷l 雲消散，密通方外虛實。主人堂上無為，環樞應運，不許纖塵及。徑入無何真境界，明秀高峰玉立。瑞氣沖融，祥光赫奕，忘盡塵樊質。逍逼遊宴，壽同高厚無極。
　　其二
　　夢中駭鹿，戲浮生、得失悲歡離合。見解分明猶是夢，轉轉昏沉難覺。雞口人情，羊腸世路，各自爭頭角。揮鞭舉棹，一般職臉行腳。有日猛省心灰，塵樊識破，方信從前錯。林下山問安穩地，雲水無情相約。自在時光，逍遙日月，脫盡拘束縛。槐南枝上，玲看黃蟻行樂。
　　其三
　　功名富貴，似無繩、縛盡英雄豪傑。古往今來同影戲，頃刻存亡興滅。羅綺妻學，畫堂金玉，招感人窺竊。繁華粒點，大都多少時節。自造惡業重重，頭皮改換，苦楚經多劫。爭似抽身聞早省，時把狂心休歇。世網衝開，玄關撥轉，自得真仙訣。功成歸去，一輪江上明月。
　　喜遷鶯
　　欲明真趣。便掃蕩多方，亡羊岐路。脫落皮毛，惟存真實，絕盡向時行步。一朵玉蓮開展，不受纖塵點汙。收絳雪，飲玄霜依舊，神丹圓聚。　自得無疑慮。獨向翠微，手植無根樹。 顥氣橫空，靈源浴月，光彩一時揮布。萬斛寶珠莫比，擁護收藏堅固。神莫測，鬼難呼，功滿縿鸞歸去。
　　水調歌頭
　　端坐懶成癖，雲水興何加。襟懷洗盡塵物，別有好生涯。選甚瀛洲仙闕，鬧市花街柳陌，觸處是光華。切莫問龍虎，白雪與黃芽。　不耽詩，不嘮酒，不拈花。從來本面公事，何必向人誇。晝覽故山風物，夜被玄天星斗，百納掩雲霞。神鬼莫能測，頃刻遍河沙。
　　其二
　　徹底探囊筐，那得一錢看。從來底事活計，不與俗相干。似得飲中賢聖，滌盡澆心酩酊，玲眼視塵寰。斬斷利名鎖，踏破死生關。　做些癡，撒些懶，放些頑。六門拖拽不出，墊窟且灣銓。別有非常手段，拈聚虛空一片，澄澈夜光寒。會得箇中意，何必問三山。
　　其三
　　興廢閱青史，榮辱夢黃糧。空華電影蹤跡，饅弄恰如狂。分外為蛇添足，不省狙公賦芋，憂喜兩相忘。回首舊鄉國，風物盡荒涼。　百年身，彈指頃，鬢成霜。人問更莫理會，安穩處承當。靜夜月明風細，相對雲朋霞友，談笑興何長。一碗洗心茗，一瓣劫前香。
　　其四
　　漂泊異鄉客，踏碎軟紅塵。歸來處處庭戶，簾模捲黃昏。南北束西行色，費盡芒鞋多少，何處覓天根。光曜問何有，亙古寶然存。　入無何，遊太漠，越崑崙。風仙底箇，消息未許等閑聞。亂眼空華零落，桂魄團圓如舊，穿透水無痕。尚賴扶搖伯，高捲嶺頭雲。
　　其五　憶法春伯瑜老
　　相遇會心友，目擊契金蘭。登天遊霧莫逆，雞黍不相干。常記崑崑亭下，俯瞰茫茫滄海，揮塵笑談問。霞捲鎮陽北，雲隱鶴山顏。　歲華遷，人事革，忽盟寒。芒鞋華杖猶在，唯憶扣玄關。但願心圓如月，表裹虛凝澄澈，密密運樞環。一點迥無別，千里共同看。
　　滿江紅慢　勉劉主簿
　　眩目空花，紛紛盡、如繩緘縛。軟紅塵堆裹汨沒，認為真樂。二陸來時忘後患，兩疏見處誰先著。正夢魂、隨蟻到槐安，何時覺。　興廢事，曾著莫。繁華盛，還銷落。更不須人勸，自宜斟酌。古鏡磨開塵外境，隋珠枉彈簷頭雀。待悟時、回首進前程，蓬萊約。
　　其二
　　霞友相從，雲房會、笑談真息。正鬱蒸天氣輕汗，靜中難敵。冰玉旋敲新薦几，玄冥坐使寒生席。命月團、時復泛金甌，鯨波吸。　除煩熱，澆胸臆。功殊勝，神通力。笑玉川風味，趙州陳邊。法界澄澄清可掬，靈空浩浩光無極。問箇中、真味口難言，知端的。
　　其三
　　萬論千經，俱涉獵、欲求真覺。驗古今行邊，移在口頭渾錯。不向心中團練就，多生浩劫空牢落。會本真、神口未能言，何方學。無一物，空索索。常清掙，通寥廓。下．功夫涵養，不須揮霍。白雪陽春誰與和，村歌社酒爭跳躍。看牛毛、如許幾人知，同麟角。
　　其四
　　百煉千磨，成底事、襟懷冰雪。向積塵堆裹灑落，要明心月。根本泉源窮到底，波瀾枝葉休分別。遍世問、誰不是行人，何須說。丹宜秘，囊宜結。居無室，行無轍。更莫思人我，是非優劣。鸚鵡雕籠因解語，杜鵑枝上空流血。對利名、車馬軟紅塵，牢藏舌。
　　其五
　　一片頑心，何樓子、無窮生滅。被化機般弄馳騁，許多顛鹽。販骨如山成底事，迷情似海難超越。痛亙初、靈物久沉，埋塵沙劫。求出離，須猛烈。尋知友，談冰雪。下功夫磨拭，壽光明徹。風定波清潭底現，雲開伶浸天心月。問啞人、食蜜味如何，無言說。
　　其六
　　牢落多生，無盡限、紅塵蒙冪。縱苦求懸解微處，不堪形詁。猿子摩掌潭底月，癡兒咀嚼刀鋒蜜。更可憐、法網自纏綿，何時出。燕石寶，銅盤日。揮淪棗，浮萍實。這一團打破，自通消息。截斷葛藤閑惹絆，破除谷董狂蹤跡。向本來、一點便承當，真端的。
　　滿庭芳
　　全真
　　全本無虧，真元不妄，從來何少何多。靈源亙古，天地與同科。素染諸緣萬境，生情識、招致辜魔。難超越，虛生浪死，苦海任奔彼。、聰明求出離，回機一念，決證無何。勘元初本有，些子般訛。應現頭頭總是，分明在、依舊山河。高懸鑒，又還打破，拍手笑呵呵。
　　其二　李老先生慶八十
　　南極儲祥，少微呈瑞，八旬應現人寰。水雲疏－散，金鼎煉神丹。骯盡長春洞府，逍遙占、物外高閑。無衰老，龜旋鶴繞，相對且怡顏。慇戀重檮祝，溫鑪擔灶，劫外旗檀。念亙初容貌，不許凋殘。通古今如旦暮，蟠桃見、幾度華繁。常常在，金壺碧酒，高會列仙班。
　　其三　李社長壽
　　桃蘊蒸紅，杏開微白，仲春風物宜人。莫疏九葉，隴右降天真。應瑞蔥蔥佳氣，寶睨灶、劫外濃薰。嗚金玉，琅琅聲裹，高會洞中賓。良辰當勸勉，仙風道骨，早早離塵。悟人問虛幻，著莫因循。看取蟠桃結子，靈芝秀、不羨莊樁。常如此，洞天深處，獨步骯長春。
　　玉蝴蝶
　　擾擾夢中身世，白駒過隙，多少時光。使盡機關方寸，不暫清凍。蓄奸邪、更移鹿馬，執迷網、顛倒玄黃一最堪傷。死生汨沒，苦海茫茫。難忘。恩繩愛索，火坑塵網，利鎖名韁。一向貪饕，不知青鬢染秋霜。覆焦隍、空爭駭鹿，多岐路、饅逐亡羊。自徊徨。白雲深處，一灶心香。
　　其二　村居
　　炯外地偏塵遠，結茅小隱，事事俱休。脫粟黃薹安分，足可優游。月徘徊、昂簪緩步，風玲淡、懸涕慵收。且淹留。野雲歸岫，煙水橫秋。唯收。隨身數物，靜巾悅手，細櫛梳頭。缽置囊閑，杖華百袖外無求。唱哩囉、招來牧堅，相傘汝、取次沙鷗。更何憂。奏刀無礙，不見全牛。
　　金童捧露盤
　　夢幻閻浮，捨故趨新，倏忽化機潛換。天地一丘墟，會心冥沖漠，野雲舒卷。寄邇虛舟，鑒形止水，風激游絲斷。空玉宇無塵清澈，混物我冤親，相忘鵬鎢。鎮榕散。此際穀食鶉居，逍遙遊宴‘。聞乎無聲，視無色，罷金錕去膜，作空花觀。窗戶有餘清，泯人牛蹤跡，素華明煥。勝槃幽遐，洞靈縹渺，直許草真骯。步坦途，搖頭村臂，到醉鄉，勝入高陽池館。世情遠。浮生瞬息歸來晚。
　　其二　同前
　　高會雲朋，談笑人問，幾度海濤清淺。天地一吹噓，動閻浮出沒，化機如電。覆手存亡，轉頭聚散，物物虛零亂。饅戲弄蝸蠻槐蟻，向魂夢悠悠，雄圖堅遠。無盡藏，山舟密運，丘陵移換。團空人世，竟無識，柢形囚浩劫，浪傳餘喘。種性卻回邪，向銅盤聲裹，太陽難辨。試運金媲，撥開朦膜，眸子尋常見。待細察蝶螟若山，貫法界靈空，慈雲彌滿。了真觀。方知下手須臾晚。
　　玉女搖仙珮
　　先天有物，未始難名，彷彿氤氳元氣。太極形生，雞黃乍判，散作萬殊千異。總被形囚累。恣營營念慮，多方百計。競聲利，揚波鼓浪，唯是無窮，四事而已。空膠擾人問，販骨番騰，終成何濟。誰信火傳棄舊，物禪迎新，弄我真同兒戲。勘破搖頭，伸眉一笑，照徹多生凝滯。妄構閑非是。總休論枉玷，林泉風味。秋靜夜，雲收空界，纖塵不動，月明如水。人長在，碧桃影裹醺醺醉。
　　東風第一枝
　　遠樊籠、虛舟不繫，披覽閑中真趣。未嘗羨、坷里榮名，未嘗羨、金閨矩步。乾坤俯仰，開肩牖、晃朗庭衢，會襟期、徑入無何，脫巾奮然箕踞。也不慕、龍蟠鳳舉，也不問、文林武庫。欲事為、無事無為，欲思慮、何思何慮。脩然平澹，涉人世、居居于于，向故園、管領光風，歸來似嫌遲暮。
　　其二　詠茶
　　坼封緘、龍團闢破，相樹機關先見。玉童製、香霧輕飛，銀鉼引、靈泉新薦。成風手段，糾髯奮、擊碎鯨波，仗此君、些子功夫，瓊花細浮甌面。這一則、全提公案，宜受用，不煩寵勸。滌塵襟、靜盡無餘，開心月、清凍一片。草魔電掃，瑩中外、獨露元真，會玉川、攜手蓬瀛，留連水晶宮殿。
　　江神子慢
　　詠香
　　玉童報朝徹。仙夢斷、華胥太平國。素屏側、金鑪煖、灰襯雲心虛白。御封坼，一瓣纔拈清馥馥，氤氳滿、靈空無問隔。遍飄三境融融，通高厚，貫金石。神州初凝玉釜，記不萌枝上，微露春色。幾人識，塵凡阻、豈許垂瓜明得。氣綿密、洞府高真俱默會，遊蜂蝶、紛紛無處覓，杳然曳縷虛凝，入寥天一。
　　其二
　　蓮塘雨初歇。波面倚、瓊花照澄澈。命童折，銀鉼浸、姑射仙姿凝潔。默時說，大地寥天俱捻聚，無巨細、收來藏貝葉。放開微藥真光，塵沙界，盡朝徹。一枝冥傳亙古，向無聲色裹，出廣長舌。莫分別，纖毫受、入眼還同金屑。拂陳邇、物物般般無盡藏，閑桃李、真容俱漏泄。再拈誰肯承當，付花梢月。
　　齊天樂
　　自為形所累，寒餓交侵，贅疣何異。試究虛玄從初本，有一點圓明無際。塵綠漠漠，似千里晴空，幻生雲翳。仗此靈風，一時吹掃莫留滯。來之偷然，往焉適耳，從伊粒點，鼠肝蟲臂。變化洪鑪，存亡皆可，除外甚麼堪畏。逢魔遇阻，駕神馬屍輸，去留誰計。穩坐忘懷，始終憑此志。
　　春從天上來
　　冪冪塵埃。嘆自古悠悠，不省沉埋。利名場上，人我叢中，單認這箇形骸。念本來一點，誰無分、都是仙材。饅疑猜。喚千聲酩酊，不肯頭回。何日夢中驚覺，管識破從前，白蟻庭槐。洞天深處，霞友雲朋，談冰咀雪相陪。對紫芝幽圃，香風裹、碧酒傾盃。信悠哉。有龍蟠虎繞，沉醉蓬萊。
　　其二天　壽節
　　帝錫嘉祥。正九五龍飛，大業繁昌。斡旋洪造，整頓乾坤，雷轟電掣成章。向玉京金闕，威音震、膽裂遐荒。勝陶唐。應草真交會，四海平康。寧論普天率土，但蠢爾生民，共賴胥匡。峭翹端蚊，葵蕾傾心，曷報惠澤恩光。灶蘭薰瑞靄，祈黃屋、枝葉聯芳。祝吾皇。願龍圖永固，聖壽無疆。
　　其三
　　身世蝸蠻。在一氣盈虛，宛轉循環。電光影裹，石火星中，生滅如許時問。盡勞神膠擾，名與利、抵死相干。自摧殘。為一團虛幻，百種機關。睫在眼前不見，但認假為真，倒大癡頑。太平難遇，真道難逢，識取舊日家山。到無何鄉裹，雲霞步、玉藥芝蘭。會仙班。慶長春天上，來滿人寰。
　　其四
　　肥馬輕衫。富貴裹功名，心醉如酣。枕中春夢，誰信鵬程，摩天巨翼圖南。被目前虛幻，空櫻擾、伽鎖擎擔。更何堪。向蠅頭蝸角，苦苦貪婪。他日眼開方省，便聲利場中，稅駕停縿。著鞭方外，打破疑團，玲笑暮四朝三。現本來一點，凝然在、秋月寒潭。箇中參。聽金童謠唱，玉女玄談。
　　其五
　　枯木寒灰。寄野墅茅堂，玲淡林限。地偏人靜，月朗風清，窗戶絕點塵埃。有自然消息，銀霞璨、珠玉瓊瑰。信悠哉。看龍蟠金鼎，鳳舞丹臺。舉世利名心醉，更誰仗鵬程，密網衝開。此言還信，惆儻男兒，休更撒手空迴。認空生虛幻，何成濟、枉玷仙材。早歸來。赴蟠桃高會，談笑蓬萊。
　　雨中花
　　一點靈源，澄湛照徹，多生浩劫情塵。有不夜壺天風物，亙古仍存。踞闖玉麟哮吼，對床石女談論。海童微念，寥天晴雪，不下鷗旱。峭翹蠢蠕，同入吹噓。寒谷為我回春。那更有、越昤思舊，楚些招魂。儘想銅盤蠟炬，摩罕晚照餘燻。神丹既濟，玄珠好在，默默昏昏。
　　其二
　　林下山間，人市處處，天遊在在玄虛。更不許絲毫增損，具足無餘。漆桶甘沉雜間，戲場自作塗糊。枯骸隱几，蒼天誰問，枉用吹噓。形名寓耳，觀縷真容，非鉛非汞非珠。縱舉似、百端拈弄，妙處難模。誰有輪扁手段，成風去堊功夫。頭頭物物，洪纖巨細，色色如如。
　　其三＃１
　　二十年問，曾記對語，山陽森碧琅圩。談笑裹蓬萊清淺，陸漲波瀾。驚喜靈根無恙，雙明玉樹同看。攙搶境裹，漫漫長夜，共話團樂。余生散漫，江海虛舟，一葉不揆循環。俱老矣、關河千里，晤語良難。自笑姻霞疝疾，半生風月長閑。別時好在，雲根水骨，相對怡顏。
　　望海潮
　　春冰初伴，長川洶湧，桃花碧漲波瀾。海若幸臨，馮夷自笑，靈源退鵲來還。塗抹興闌珊。便截斷懸流，撥轉機關。回首人問底事，膠擾蟻循環。蓮蓮世夢驚殘。顧雲問岫幌，月賁山顏。芳草藉茵，森松偃蓋，峰巒聳碧欄杆。天地許多寬。方自在無拘，心契金蘭。寄語功成事遂，佳處莫盟寒。
　　洞仙歌
　　百年光影，綠鬢須臾改。擾擾勞生是非海。料存亡、隱顯盈虛興廢事，盡默聽、玄中真宰。甚狗苟蠅營，為浮名薄利苦縈心，萬般機械。閑中一著，莫妄生枝派。平地瀛洲故人在。運靈風掃蕩情塵，須勘破、生死牢關懸解。便領略玄珠用無窮，得自在逍遙，去來無礙。
　　其二
　　千魔萬難，苦海沉淪慣。柳鎖渾身強牽挽。認簷溜、一點浮樞來又去，識不破、空華虛幻。便酩酊朝昏，又誰知在本有真靈，萬塵羈絆。夢回酒醒，子細開青眼。閑裹光陰著心看。髑髏元不會束西，還戲弄、千古輪迴無限。但省後收心便歸來，莫只待西山，日沉天晚。
　　月中仙
　　浩浩靈源，自先天恍惚，難貌形狀。殊非想像，罷兔角龜毛，頭頭分朗。百般呈仗倆，盡分外、無風起浪。截斷亡羊路，山雲野水，相與復相忘。神光照應無方。示灰寒地文，舒緩天壤。低頭放杖。便擊木無聲，敲空作響。不須求罔象。得自在、無拘縱放。信手拈來，用如意寶珠無盡藏。
　　粉蝶兒
　　嚼蠟塵情，誰知淡然無味。販何樓、一場兒戲。看成空，渾不懂，夢中身世。饅橫陳，使機關、到頭何濟。　省後俱休，尋箇久長之計。便收心、破除人偽。遠樊籠，捐俗物，洞天嘉致。結雲庵，對西山、萬峰凝翠。
　　其二
　　薄利浮名，抵死向前忙幹。更光陰、暗中催斷。傀儡棚，詳搶弄，般成公案。下場時，盡盧都、不堪重看。　風遞晨鐘，驚覺夢中青眼。覺從前、盡成虛幻。火坑中，安穩地，自由人揀。早歸來，莫祇待、日沉天晚。
　　其三
　　綠鬢朱顏，那禁兩輸烏兔。被恩柳、愛繩纏住。重如山，深似海，渾身擔負。轉頭看，只贏得、一丘閑土。　些子時光，白乾自招憂苦。早抽身、快尋出路。水雲鄉，閑笑傲，開懷行步。有玄珠，待歸來、向伊分付。
　　婆羅門引
　　一毫不立，萬緣俱遣露真詮。虛躡景泠然。莫向他方物外，別覓洞中天。是韓臚逐塊，陽焰為泉。　亙初本源。只這是、更無玄。默究端端的的，體用完全。分分朗朗，放一段光明不記年。還會得、心月團圓。
　　其二
　　古今擾擾，大都奔競利名場。舟車僕馬如狂。到底功勳事業，分付夢黃粱。甚剛求失鹿，不見亡羊。　且宜自防。須著腳、水雲鄉。截斷從來去路，步步清凍。本然自得，是千古圓明珠玉房。真箇事、誰肯承當。
　　其三
　　洞天物外，自然真境妙難傳。掌真宴賞留連。鶴舞龍昤鳳嘯，飛霧走雲煙。擁霓旌月節，羽蓋芝餅。　醉中論玄。噴珠玉，訴流泉。笑指蓬萊清淺，幾度變桑田。真容亙古，縱劫火焚空無變遷。誰解此、紫府神仙。
　　其四
　　此身有限，利名無盡苦貪求。人問事事何樓。大抵百年光景，贏得一荒丘。似花梢晨露，水面浮嘔。　省時便休。須勘破、此形囚。千古迷繩割斷，跳出洪流。逍遙坦蕩，煉一粒神丹物外遊。功行滿、平步瀛洲。
　　侍香金童
　　天壤之問，蕩蕩無拘束。一二襟期資野服。何處會心宜卜築。萬壑松風，一溪寒玉。　炯茅堂、澹灶溫鑪香味馥。聽雅奏、雲和塵外曲。列岫窗分真面月。未到蓬瀛，乃平生足。
　　傳言玉女
　　靦面相逢，一顧眼中人識。會心冥處，遙山寸碧。洞天雲影，磊落翠岔蟠石。芝英好在，幾經秋色。淺淺蓬瀛，談笑問、滄海易。採真攜手，共遊天地一。人問盡想，電轉風翻塵物。玉峰高會，莫通消息。
　　望梅花
　　布袍
　　廳布寬袍製就。開掩快、不須綱紐。虛豁襟懷，籠通腋下，舒縮恣容雙肘。別無有。外蓋行披，更兼宜、眾中袖手。似憊全身領受。又何妨、顧前盼後。雅稱芒鞋，偏宜華杖，出入送迎霞友。有開口。問斤兩何如，便分明、向伊抖擻。
　　其二　納襖
　　不用衣衫楚楚。隨綠化、布帛絲縷。選甚青黃，從交橫順，下手裹頭聯補。見功處。百片千條，緊穿連、著身堅固。　如意禦寒冒暑。隨所在、別無疑慮。轉肘爬搔，渾身輥園，一任不須回護。沒人觀。□ 自在縱橫，敢承當、箇中作主。
　　驀山溪
　　平生懶散，不識閑煩惱。蝸舍但容身，更誰問、瑤臺瓊島。比鄰縱有，三兩野人家，忘取捨，絕將迎，門外何曾到。　煙霞癥疾，妙藥難除療。只管放心閑，未肯把、靈源膠擾。住行坐外，此外別無能，真箇事，樂逍遙，便是前程了。
　　其二
　　眨眉瞬目，說盡重玄理。黃葉止啼休，莫只待、鋒鋒相抵。玉關人老，歸去罷論兵，閑日月，太平年，村釀家家是。　橫擔拄杖，唱箇哩囉哩。豈羨廟堂榮，更管甚、泥中曳尾。錦鱗自在，騰躍禹門高，收網罟，撒絲綸，不用垂鉤餌。
　　其三
　　從來習性，塵冗知多少。省後急消磨，動靜裹、專專計較。閑非閑是，不掛一絲頭，牢閉口，緊降心，人我先除掃。　住行坐外，莫把心王惱。向上有機關，更不許、愚迷便曉。積功累行，慧眼忽然開，芝草秀，大丹成，作箇仙無老。
　　其四
　　蹉跎十載，養就真無賴。事事不縈心，更絕盡、凡情世態。將迎玲淡，度日且閑閑，翻著襪，到穿衣，一任人憎愛。　鑄就三尺，口□ 龍泉快。氣焰徹天庭，又不見、全牛可解。踟跚四顧，不敢等閑看，隨身帶，密封緘，地久天長在。
　　鵲橋仙
　　疑根未斷，游魂不返。多少閑情惹絆。野雲溪水自由身，與利鎖、名韁許揀。　塵綠一判，凡情盡遣。卻悔收心已晚。五雲深處醉蟠桃，管不羨、兒孫滿眼。
　　其二
　　依山隱霧，臨池影舞。卻被文皮自誤。豫章楠梓有何辜，受斤斧、傷殘無數。　惺惺不悟，還同暮故。身後虛名何處。霎兄光景認為真，盡忘了、長生道路。
　　其三
　　瓊分石碎，珠離蚌壞。文豹豐狐自害。眾中誰肯密藏身，但鼓髻、爭頭要賣。　誇功即退，成名即敗。鏡裹朱顏不再。到頭畢竟化為塵，枉棄卻、玄珠寶貝。
　　其四
　　玄珠無類，真容無對。不許纖塵遮蓋。年深團練轉分明，要天府、收藏沒賽。　全身輕快，渾無機械。法網塵情俱解。有人登瓏欲商量，此不許、人間販賣。
　　其五
　　天真靈種，華胥入夢。趣取人問無用。玄珠天府密封藏，誓不敢、紅塵賣弄。魔軍齊鬨，聲音迎送。饒取威嚴尊重。金毛披著上場來，卻忘了、如山不動。
　　其六
　　妻男鐵鎖，家綠猛火。煎迫猖狂怎麼。蠅頭蝸角有多來，便捨命、爭人競我。執迷不越，甘心籠裹。黑謎猜他不破。只須閻老帖來勾，待不得、兒孫長大。
　　其七
　　曲鉤魚鬧，直鉤無釣。今古分明知道。世情看假盡成真，總不識、先天至寶。孤光圓照，相忘同調。物物俱休逆料。本來一點上通天，向姑射、山中笑傲。
　　其八
　　一團奸俏，一團性氣。動處欺天昧地。傷他利己損生靈，廣作業、交誰代替。冥司斷制，如何迴避。不許強辭抵諱。頭皮換卻不如今，受苦楚、何時出離。
　　其九
　　靈源春渚，芝蘭藥圃。發我歸心雩舞。玉堂金室隱雲霞，纔信及望目霄有路。瑤臺瓊島，珠林琪樹。香靄神風引步。幾迴海上看桃花，千歲裹、花開一度。
　　其十
　　閻闆聽誑，天真成妄。俱喜鑽頭裝相。無名猛火步虛聲，撿弄向、顧頭木上。無多利養，做些模樣。呈盡平生技倆。到頭畢竟意如何，不見了、玄珠罔象。
　　其十一　　贈大方丈檀城＃２
　　來時如覺，去時如夢。別我無情相送。臨行囑咐沒多言，但莫把、人情戲弄。真師宜奉，仙場選中。乘取彩鸞金鳳。向蓬萊高會醉蟠桃，也勝似、人問打鬨。
　　雲山集卷之五竟
　　＃１元刊本此下有題序：『 僕自騷屑東遊，蛉摒宛轉，十有餘年，杳絕山陽。一日表弟不厭披榛，垂顧蓬華，就審舅氏，兼庇玉屬無恙，惘然猶疑夢問。於是亂道《雨中花》詞奉寄。
　　＃２元刻本題作『 贈大方時在共城』。
　　雲山集卷之六＿詞
　　知常真人姬志真撰
　　太常引
　　夜深凝寂月明堂。曳縷返魂香。物我兩相忘。恍然在、清微帝鄉。眼前今古，世問藏穀，一例盡亡羊。險處不隄防。競奔走、槐檀戰場。
　　其二
　　滿山風物一溪雲。猿鶴自為鄰。絕盡□ 軟紅塵。向物外、安排此身。藥鑪丹鼎，鳳膏龍屑，烹鍊玉華新。遊宴景長春。要承當、方壺舊人。
　　其三
　　幻塵擾擾夢魂飛。著腳履危機。省後自驚疑。猛跳出、樊籠制圍。草鞋華杖，素冠蓬鬢，篛笠與蓑衣。雲水任束西。更管甚、人問是非。
　　其四
　　賢愚汲汲鬥經營。唯是利和名。渾似弄潮人。與千丈、風波競爭。百年光景，一堆塵土，碌碌苦勞生。回首問前程。望極目、山河未平。
　　其五
　　紅塵白首尚羈摩。忙亂趁多歧。走骨們行屍。問來往、驅馳是誰。一天風月，一溪雲水，此處好柄遲。　說與更生疑。似拚耳、偷鈴自欺。
　　其六
　　人生弱喪自迷方。來往恰如狂。泥裹弄泥團。竟不識、神珠夜光。幾多風雨，幾回磨歲，爭肯暫恫惶。　何處是家鄉。便，指與、疑心怎忘。
　　其七
　　化工幻出是非囊。般遞利名場。癡子競商量。便迷卻、家園故鄉。摧殘冰雪，憂愁風雨，幾度變炎凍。　一念果難忘。受萬劫、輪迴自當。
　　其八
　　非僧非俗不求仙。茅屋兩三橡。白石與清泉。更誰問、桃源洞天。　一鑪香火，一甌春雪，澆灌爭三田。閑想谷神篇。忽不覺、松梢月圓。
　　其九
　　道人活計要清虛。不受利名拘。囊蠹一錢無。似出水、圓荷進珠。　一瓢糊口，納衣遮體，此外更何圖。高枕及華胥。向物外、鈞天曳倨。
　　其十
　　情知萬事轉頭空。穎脫出樊籠。飲啄且從容。更不問、三山五峰。　一丸丹藥，一枝華杖，來往任西束。隨處有雲朋。盡出沒、重玄道中。
　　鷓鴣天
　　雲散風清雨後天，新荷擎露碎珠圓。清泉汨汨流塵外，白石巖巖賴醉眠。　山色裹，水聲邊。留連風月話重玄。溪童欲問人問事，笑指漫空柳撒綿。
　　其二
　　畫餅充准必也虛，刻舟求劍決然無。癡心密數人遺契，妄念重尋兔守株。　先聖邇，古人書。枇糠難作夜光珠。萬綠拂盡方知道，妙處那能說與渠。
　　其三
　　翠前紅裁滿故園，無窮花木鬥爭妍。束風不許常如此，捨故趁新別有權。　花委地，絮漫天。囊囊青子葉含煙。無情不逆機關弄，坐看枝頭幾變遷。
　　其四
　　暮落朝開木僅榮，圓荷出水露珠傾。火雲千丈燒空際，汗雨淋漓倦鬱蒸。　虛白室，誦黃庭。灑然風度有餘清。坐看造化閑般弄，熱惱浮生不暫停。
　　其五
　　金菊疏籬擅化工，草蟲切切話秋容。荷衰蘋老蘆花白，撩亂西風墜葉紅。　山臧瘦，水爭雄。驅馳萬有盡歸宗。道人亦喜三彭滅，清夜無眠坐絳宮。
　　其六
　　霜雪巖巖百物殘，不禁長夜苦漫漫。化工自促歸元命，歲德回機養大還。　蟠地軸，定天關。玉封瓊島及三山。真仙不管人問世，幾見黃塵滄海乾。
　　其七
　　門外黃塵點沆人，山童不敢啟雲
　　扃。石壇清坐神遊北，徑及無何接玉京。　香藹藹，氣盈盈。蟠蛟飛鳳會雲朋。自傾碧酒重玄飲，醉裹乘風下太清。
　　其八
　　造物兒童作劇狂，懸絲傀儡戲當場。般神弄鬼翻騰用，走骨行屍晝夜忙。　非是梅，利名鄉。青蠅白螳自相傷。隨聲逐色誰敲點，拍手歸來笑一場。
　　其九
　　千匝迷繩不自由，區區分外苦追求。心中元本無煩惱，鬧處先爭要出頭。　增我相，替人愁。功名未了鬢先秋。二莫防風激游絲斷，撒手歸空萬事休。
　　其十
　　事事無心恰到閑，黃塵闡外不相干。機多著網因名縛，無服吞鉤被口饅。　樊物外，水雲閑。不勞辛苦運樞環。藉莎白石和衣臥，野烏山猿相對看。
　　其十－
　　弱喪飄流未肯歸，玄關說與更增迷。此行若遇商丘老，拚卻骷髏更不疑。　先犯早，後遲遲。箇中消息幾人知。束風不解傳春信，李白桃紅自滿枝。
　　其十二
　　人偽開張日漸深，等閑不惜費光陰。多方計較愁無限，百慮摧殘苦不禁。　心事逼，鬢霜侵。功名寰海妄追尋。發言布袋中盛娟，舉目人問但見金。
　　其十三
　　自救狂心忘世情，從交相責玲如冰。人問會盡頭休點，物外行來眼自明。　山寂寂，水泠泠。滿天明月淡疏星。松風卻似知音者，夜夜招乎萬籟嗚。
　　其十四
　　爭鹿人家夢未迴，眼前觸物盡塵埃。古人蹤跡徒云耳，宿世功名安在哉。　明月窟，亂雩堆。紛紛浪語總休該。流霞一醉三千日，莫管紅輪上下催。
　　其十五
　　販骨來來幾萬生，煎熬窟裹饅崢嶸。百年不覺消疣贅，千載無能息劓鯨。　翻欲浪，起心兵。迷繩自縛聚愁城。幾將濁水澆胸臆，倒語顛言賀太平。
　　其十六
　　過隙光陰抵死催，浮生屈指有多來。芥城業識填將滿，拂石迷雲撥不開。　功打底，－罪爭魁。英雄呈徹死堆灰。一團虛幻閑般弄，有耳如聾喚不迥。
　　其十七
　　自悔閑人合住山，人問驅使不能閑。交朋力擁推離位，鼓板聲催弄上竿。　無仗倆，轉身難。大家取笑有何安。好心用處翻成惡，煖氣呵人變作寒。
　　其十八
　　太極玄虛若鏡清，乾坤元是鏡中形。人身影裹重生影，物象名中復寄名。空外物，夢中評。一團虛幻戲
　　靈明。有生不慧看成實，夢裹分空著力爭。
　　臨江仙
　　舉世紛紛爭富貴，道人獨占清貧。清貧柔弱得安身。心閑無事過，隨分樂天真。　一點浩然如古鏡，圓明不受微塵。護持功滿自通神。超浚三界外，遊賞四時春。
　　其二
　　歲月無情如電轉，人生不耐消磨。前程路險莫蹉跎。火坑千丈裹，踴出上高被。　別覓清凍安穩處，掃除平地風波。不移一步到無何。一枝無孔笛，一曲太平歌。
　　其三
　　我本世問無用物，般般仗倆都忘。十年冰雪坐虛堂。人情牽挽動，般弄不能藏。　卻憶雲山尋僻地，結茅小隱何妨。竹軒松逕倍清凍。月明千蟑外，風動百花香。
　　其四
　　醞釀長生天上酒，人問此味誰知。玉壺旋貯碧玻璃。時時供小飲，神彩更忘疲。　好會襟期方外友，同飧火棗交梨。幾回滄海變塵飛。三山歸去日，攜手步雲霓。
　　其五
　　自笑口頭閑仗倆，口頭畢竟非真。早知拂卻舌尖塵。三緘常默默，超出是非津。　屏盡千魔并萬難，閑中頓覺頤神。好風明月自相親。多生綠習斷，印證本來人。
　　其六
　　人我是非相戲弄，渾如傀儡場中，虛聲亂耳不知空。強分胡與漢，塗抹走西束。　識破固非真實事，何殊拂面狂風。與伊相對且雷同。安身非取此，承當主人翁。
　　萬年春
　　夢到華胥，半天宮闕塵凡表。異香縹緲。曳縷雲霞繞。　浩浩靈空，不夜神光皎。誰人曉。與君知道。永劫春難老。
　　其二
　　生滅無情，古今輪轉平如水。急須隄備。作箇前程計。　自有元初，一點何曾離。靈無比。鍊成真體。壽量齊天地。
　　其三
　　雲海蓬萊，瑤林瓊樹真仙種。彩鸞金鳳。來往相迎送。　說與人問，不信成無甩。塵情重。牛毛冗冗。爭作槐根夢。
　　漁家傲
　　拋卻俗情韁鎖解，般般放下身輕快。絕盡塵情忘世態，無人釆。本來一點常安泰。　處處唯求真自在，誰能出貨圖人賣。不是閑神并鬼怪，無相礙。何勞盤果香煙賽。
　　其二
　　仗倆全無癡懵懂，紛華世事看如夢。贏得一生心底空，忘塵冗。客來不管相迎送。　我自情疏誰與共，愛閑不願人欽重。看罷南華無所用，休相哄。老來生怕閑般弄。
　　感皇恩
　　傳火付前薪，花聯葉綴。嚥下頑涎弄神鬼。戲臺子上，抹土搽灰相繼。是非名利裹、虛生死。　谷董饅他，葛
　　藤自擊。試看棚頭五田子。聲銷線斷，仗倆都無如此。饅崢嶸不省、誰驅使。
　　其二
　　合浦未還珠，空撈赤水。蒿目蓬心兩何濟。縱令垂手，援溺孜孜為意。奈洪波浩汗、爭沉底。　槐裹圖勳，枕中得意。說與重玄淡無味。木鵝休放，三老歸來沉醉。對晴波不用、雲霞餌。
　　其三
　　未始出吾宗，波流變化。欲假言傳又何暇。平懷本分，日用分明真假。更何勞向外、尋嬰詫。　八面玲瓏，元無瑩罈。今古商量未嘗罷。據梧枝策，都付閑中談話。寶珠無盡藏、誰酬價。
　　其四
　　事事不追求，隨綠且過。欲作神仙妄心大。瑞雲深處，一摻牢關俱破。更誰諳自有、真真箇。　未及乘風，相忘物我。比著塵凡較輕可。無絃品弄、不若閑行閑坐。恐知音又有、松風和。
　　其五
　　雲梅接瀛洲，鵬程浩渺。換盡凡胎步方到中神仙底事，紫府丹臺幽杳。縱分明指點、人難曉。　藥圃芝田，靈苗瑞草。滿地香風遣誰掃。洞天不夜，月底行吟縹緲。待知音付與、玄中寶。
　　其六
　　清諍本然真，紅塵積染。世網情柳競趁諂。茫茫苦海，鼓蕩洪濤瀲艷。弄潮人不避、風波險。　彼岸高登，家園點檢。千古離魂自招颱。般般拂盡，依舊元初一點。夜光舒洞府、雲霞斂。
　　其七
　　一念失真常，沉淪苦海。六道周遊趁情愛。形囚物殼，顛倒何時懸解。在人中分外、貪婪差。　死去生來，千形萬態。宛轉循環要寧耐。片時光景，不測頭皮更改。勸抽身莫待、臨時悔。
　　其八
　　雀躍村髁行，推門放杖。齧缺支離未偎傍。屠牛牧馬，畫箇葫蘆依樣。涉程途聖知、生迷惘。　不識不知，如何趣向。狂屈纔言又還忘。百般呈似，種種施為俱妄。要承當的的、天真相。
　　其九
　　物外迥無塵，壺天闈苑。雲影虛簷自舒卷。月魂冷浸，不謝瓊花開展。異香金篤耨、通幽遠。　高會謫仙，蟠桃置宴。滿酌流霞浩歌勸。噴珠咳玉，走鳳蟠蛟酬獻。指蓬瀛笑傲、談清淺。
　　其十
　　天地一連廬，形骸寄旅。彈指光陰遽如許。眼前心上，暗鬼空華無數。盡勞生冗冗、同圖圄。　塵境破除，於中作主。俯仰人問已今古。忍將一點，甘受名囚財虜。訪林泉自在、雲霞倡。
　　其十－
　　事事飽諳知，纔尋易簡。種種施
　　為盡虛幻。飯囊氣袋，技倆呈來羞赧。夢魂驚覺後、開青眼。　百不介懷，蹉跎懶散。法網塵綠莫推挽。嵐光野色，溪月松風何限。放閑身自在、無拘漢。
　　其十二
　　著腳軟紅塵，心君懊惱。占得時光有多少。窮通利害，得失存亡翻攪。使機關見解、何時了。　爭似去來，巖阿靜悄。平步瀛洲幾人到。風林月蟑，窗戶雲霞縹緲。任縱橫總是、長安道。
　　青杳兒　詠菊
　　春夏競芬芳。天憐此、秘惜藏光。紛華落盡方開展，疏叢淺淡，孤標玲落，獨傲秋霜。　好在水雲鄉。無人知、見又何妨。賞心希遇陶元亮，新松相對，金英依舊，風逗天香。
　　其二
　　秋色滿林紅。霜風拓、物物皆空。榮枯頃刻如翻掌，紛華識破，疑根自斷，躍出樊籠。　隨處得從容。身輕快、具足神通。人問天上俱無累，乘風御氣，飛騰自在，南北西束。
　　其三人世太愚癡。虛幻裹、自作羈摩。妻男眷戀何時盡，同枝宿烏，天明解散，各自束西。　走骨與行屍。看不破、傀儡關機。一朝猛省方開眼，迷繩割斷，牢籠跳出，也是便宜。
　　其四
　　沙暖狎輕鷗。從伊便、喚馬呼牛。櫺材擁腫元無用，臂鸚時夜，屍輪命駕，江海虛舟。　無感亦無求。拈出處、茅靡波流。頭頭相與吾之耳，風清月白，疏梅瘦竹，都是天游。
　　其五
　　一黑貫寥寥。冥混裹、孰謂鵬蜩。千形萬狀隨空化，乾坤運轉，遊塵野馬，都在扶搖。　曳屨挈簞瓢，異玉食、肥馬金鑣。薰蓿梟鳳雖殊器，天鈞一點，靈明不昧，各自逍遙。
　　武陵春
　　造物化成虛境界，人我是非叢。蠻觸交侵各用功，都在夢魂中。　勸飲一盃方外酒，兩頰鎮長紅。醉眼朦朧望碧空，著莫辨西束。
　　其二
　　山烏喚人歸意重，佳處有林泉。茅屋經營三兩橡，據分不拈錢。　萬壑風嗚千蟑月，小有洞中天。石上松問坐與眠，何處覓神仙。
　　其三
　　斷鼻芒鞋秋後扇，不是背時行。側跡香鑪沒底鐺，著甚更崢嶸。　此物只宜閑處頓，相見各無情。莫怪悽然玲似冰，安穩過平生。
　　其四
　　幸遇真仙來海上，丹藥肯長留。亙古靈方秘藏收，傳與列仙儔。　試貯金壺成醞釀，一飲醉千秋。海變桑田不舉頭，玲眼視蚌蟒。
　　柳稍青
　　人靜月明時節，漸煮茗、鑪中火滅。心宇灰寒，古桐絲斷，燼花凝結。　惺惺夢及華胥，迥表裹、冰凝玉潔。瑞氣沖融，丹雲縹緲，五明宮闕。
　　其二
　　明徹口頭三昧，拂邇便、忘言守
　　拙。古道潛通，先賢冥會，太平時節。長安陌上縱橫，更不在、拈花摘葉。處處圓通，頭頭皆是，放開心月。
　　其三
　　靈明本無圓缺，先太易、常存浩劫。一受成形，隨流忘返，死生磨滅。　貪婪百種遭殃，饅販骨、如山未歇。正眼開時，元無一物，頓然超越。
　　恣逍遙
　　圖名圖利，爭人競我。開眼後、一場嬤儸。誰高誰下，誰強誰弱。閻老子、一般籠裹。　事事俱休，般般打破。無拘管、住行坐臥。風前月下，水邊巖左。且由俺、快活則箇。
　　其二
　　野服黃冠，芒鞋華杖。無拘係、水雲來往。行歌立舞，玄談清唱。也不論、王侯高尚。　性月圓明，神珠晃朗。周沙界、迥無遮障。逍遙自在，優游偃仰。人問事、任他勞攘。
　　其三
　　昨日嬰孩，今朝老大。百年問、電光石火。筋聯骨肉，皮毛纏裹。酩子裹、認來是我。　競氣忘形，貪財引禍。到頭待、做箇什麼。回頭認取，本來真箇。這疑團、一時打破。
　　鳳棲梧
　　造物饅人人不懂。聲色場中，傀儡閑般弄。今古廢興乾取哄，須臾戲罷俱無用。　眼自不明真籠統。走骨行屍，逐勢相迎送。強弱是非空冗冗，虛生浪死輸迴種。
　　其二
　　過隙光陰相戲弄。幻出浮生，變滅如旋踵。酩酊不知空日用，恩柳愛鎖如山重。　錐刺不疼針刺痛。性命顏頂，外事多惶恐。何日如輪開眼孔，惺惺不作槐根夢。
　　－剪梅
　　雲水鄉中即是家。性耽丘壑，志傲煙霞。清虛已戰勝紛華。世事從他，擾擾如麻。　客至何妨不點茶。相忘交結，玲淡生涯。坐中無物向人誇。唯有延生，一粒丹砂。
　　其二
　　珠樹瑤林氣象嘉。玉龍無力，熟寢銀霞。青童旋撥貯瓊花。瑩徹冰壺，一色無瑕。　寶鼎初溶火漸加。濃烹團鳳，極品黃芽。塗金羔酒世情誇。此況誰知，物外仙家。
　　其三
　　薄暮餘霞天際紅。反關無俗，指點山童。新泉活火煮雲龍。受用仙家，兩腋清風。　千古埃霾雪、山胸。陰魔除掃，不敢形容。玉川攜手水晶宮。月裹行歌，縹緲孤峰。
　　其四
　　畏日炎炎氣鬱蒸。枯禪頻起，靜勝無能。先春雪浪侵冬凝。喚起玄冥，滿坐寒生。　北帝威嚴正令行。祝融退步，酷珍潛形。神通揮霍貫心靈。乘此清風，歸去蓬瀛。
　　其五
　　是是非非橫口開。顛顛倒倒，百種乖崖。仙凡何地可安排。萬事無根，空去空來。　一點靈明大矣哉。茫茫今古，空有全該。巫咸休作杜權猜。魔魅難窺，寶鑒當臺。
　　西江月
　　挾策亡羊莫問，覆蕉失鹿休窮。大家都在夢魂中，夢裹重重作夢。　具足元亨貞利，圓明微妙玄通。眨眉目擊莫形容，拈出般般妙用。
　　其二
　　拍塞虛空無外，包羅天地難窮。大千沙界盡含容，不是顏頂籠統。　狂屈欲言還忘，季咸自愧無功。試拈未始出吾宗，驚破南枝午夢。
　　其三
　　自性天中日月，元真海裹舟航。千門萬戶為敷揚，引入亡羊路上。　續焰傳薪莫會，金壺碧酒先嘗。博山一灶劫前香，鼻觀難通妙況。
　　其四
　　絕相縱橫妙用、離形左右皆吾。普天匝地盡如如，罔象還同暮故。　宇泰天光內發，室虛真宰常居。夫處用功夫，穩駕神舟歸去。
　　其五
　　不在拳頭指上，何勞眼尾眉尖。本來一點要安恬，點綴絲毫即玷。　莫婦蒲團竹椅，休耽象軸牙籤。此心冥處貫洪纖，妙用頭頭有驗。
　　其六
　　巨細洪纖在在，飛潛動植芸芸。乾坤昇降不停輪，借問誰為轉運。　妙理周行獨立，真君莫測冥存。一針一草盡渾淪，拈出虛空有瑩。
　　其七
　　浩浩彌天匝地，冥冥貫石穿金。千形萬狀內浮沉，往古來今只怨。　搏塊當空未見，遺珠罔象‘能尋。無生一曲少知音，唱出諸方口噤。
　　其八
　　覺性從來具足，天真本自完全。浮生多被眼睛瞞，並月空花繚亂。　八識元從孰起，六根本是誰般。需然打破這疑團，吾道分明一貫。
　　其九
　　莫問丹砂鉛鼎，休披虎繞龍蟠。中間妙處自相饅，業識忙忙不籌。　六欲七情灰滅，五行四象雲鑽。放行收聚一團樂，赤水神珠炳煥。
　　其十
　　物裹存亡有限，人生光景無多。不禁兩曜急銷磨，枉憊爭人競我。　見解明如龜鏡，從渠辯若懸河。到頭無計避閻羅，著甚支吾得過。
　　巫山－段雲
　　寂照山銜月，虛心出岫雲。不留不礙賁天輪，來往自通神。　誰向空中作主，端坐放行收聚。有無光曜遍乾坤，真宰默然存。
　　其二
　　法雨神山秀，靈風瑞草香。洞天無處不清凍，日月景遐長。　玉珮金鐺搖曳，飛步太虛遊戲。五雲深處飲瓊漿，沉醉太平鄉。
　　其三
　　暖候飛灰律，陽和入燒痕。密傳春色滿乾坤，枯朽鬥爭新。　妙用無私無象，雕刻萬行千狀。不言品物自芸芸，何必問束君。
　　其四
　　秀木枝枝茂，圓荷柄柄香。化工園囿密收藏，神秀滿池塘。　礫石流
　　金畏景，執扇飲冰難勝。有人身世兩相忘，隨處自清凍。
　　其五
　　雲散金風勁，天開玉宇新。亭亭孤月轉冰輪，光彩破黃昏。　清坐脩然韻勝，縹緲太虛真境。不煩風馭與颼輪，平步越崑崙。
　　其六
　　弄玉歌清律，飛瓊舞散花。乾坤一色散銀霞，何處是仙家。　表裹纖塵不立，呈似太虛消息。晃然高下盡玲瓏，神鬼覓無蹤。
　　蘇幕遮
　　少追陪，稀赴會。本分隨綠，一任人憎愛。勘破前程生死大。自究元初，晝夜休交昧。　不粒高，不捏怪。卓爾身心，動止俱無礙。贏得逍遙長自在。行滿功成，定是超三界。
　　雲山集卷之六竟
　　雲山集卷之七_碑記
　　知常真人姬志真撰
　　碑記
　　重陽祖師開道碑
　　原夫至道出自先天，太上卓爾立其宗，累聖襲而張其後。靈源妙本，既發而不蒙；幽槍玄關，大開而弗閉。從玆設教，代不乏人。然而順世汙隆，乘時步驟，去聖逾遠，靈光不屬。波瀾既蕩，異派爭流，枝葉方聯，而紛華競出。散無名之大樸，遺罔象之玄珠，忘本迷源，隨聲逐色，正塗壅底，道閩荒涼。由是聖人復起，究天元一氣之初；洪造更新，應曆數萬靈之會。天挺神授，而力拯頹綱；祖建宗承，而載維新紐。棄華摭實，援溺導迷，革弊鼎新，而玄關復啟焉。重陽祖師乃其人也。姓王氏，諱嘉，字知明，道號重陽子。本京兆咸陽人。骨相魁梧，神襟逸邁，冥通廣漠，密契參寥，智徹真源，行超法海。大量以虛無為體，骸屋非干；玄功與造化為儔，情塵頓息。破幻如摧枯拉朽，斷疑如碎菌拔茅。穩掛洪鐘，高懸寶鑒。真自甘河之遇，密授神丹；靈從酌水之通，衝開智藏。是以性天凝寂，覺海汪洋。塊坐南時，淵默之雷聲忽震；烏飛劉蔣，圓明之月照無邊。猶示地文，深肩天府。活死名墓，示絕後之重甦；靈位為牌，表亙初之自在。瓊英特秀，而識之者希；石髓重開，而遇之者罕。於是方求續焰知音之徒，預知其在束海之濱也。遂焚庵拂邇，策杖雲行，語人曰：吾將於邱劉譚中捉馬矣。世莫知其意謂，徒以害風命之，而皆不信也。時大定七年夏四月，發程束邁，及寧海、登萊。揭虹蛻之竿，施雲霞之餌，方便神化，未及數年，引出受道之器者七人，內果得邱劉譚馬焉，乃道中之龍也。遂號馬公為丹陽子，譚公為長真子，劉公為長生子，邱公為長春子。四子之亞，有玉陽子王公，廣寧子郝公，及清掙散人，皆目擊頓悟。各令隨方立志，鍊己修真。唯擭四子直抵大梁，寓於岳臺坊磁器王氏之逆旅，朝夕相從，切磋琢磨，曲盡其妙。一日乃謂四子日：汝等性命，各自護持，儻有所疑，質於丹陽，吾將赴師真之約矣。翌日果升霞焉。時大定庚寅正月初四日也。春秋五十有八。其恍惚神變，載之別錄，不可具述。遷其靈骨而葬於終南。時膺大朝隆興，崇奉道德。長春真人起而應召之後，玄風大振，教門日盛。至於嗣教清和真人，遂命徒眾營其所葬之地為重陽宮。此昇霞之地，遂崇修為朝元宮焉。嘗試論之，世之所謂得道者，必詳其邊之所為；所謂得仙者，必議其事之怪誕；所謂長生者，必欲留形住世而已。殊不知神變出異，幻感靡常，乃好奇者之所慕，誠道家之所謂狡膾也。至於自本自根，自亙古以固存而不壞者，豈尋俗之所易見易知哉。祖師之來，傳此而已。則氣運之變不可役，化機之動未始出，逍遙於廣模之鄉，放任於曠垠之野，隱顯莫測，應變無方，細入毫芒，大包宇宙，在有非有，居空不空，清爭本然，古今常若。祖師以此立本，以此應世。至於蛻形說法，而直入於不死不生，混倫胳合，與道為一焉。此亦妄測其邊耳，固非其所以邇也。其所以邇者，雖大辯者不可古。詁矣。輒鞭駑鈍，敬為之銘：
　　元貞壽海，混混茫茫。葆光天府，純純常常。祖師西來，傳此妙旨。揮霍靈空，息鯨補劓。四子相從，無為一宗。同心仰事，一旦古真容。丹成厭世，如蟬出蛻。蛻形蛻法，復乎無際。時不可拘，方不能礙。出入有無，神通自在。規此靈蹤，建之一宮。薪薪續焰，敷暢玄風。
　　終南山棲雲觀碑
　　全真之旨，醞釀有年，薪焰相傳，古今不絕。然而藏身深杳，未易發暢者，蓋葆光滅邊、遺物離人，而為於獨者也。其教以重玄向上為宗，以無為清摩為常，以法相應感為末。摭實去華，還淳返樸，得老氏之心印者歟。皇統之初，重陽祖師傑出塵表，存神遇化，方始輝光。遂以是道傳諸海濱數子，所謂馬譚劉邱之倫也。雖復強本，而其教未始大弘也。至於國朝隆興，長春真人起而應召之後，玄風大振，化洽諸方，學徒所在，隨立宮觀，往古來今，未有如是之盛也。門下有任公先生者，其族相臺人也。捨俗投玄，北遊燕薊，師事棲雲真人，從道有年，密傳其妙。乙酉春，下山飛烏行化於秦晉之問，以及終南，至於重陽萬壽之官。束約五里，有墅日梁家注，世傳古有洞清庵，乃重陽神化之所立也。未詳其實。經易世之後，荒蕪四合，通融鼬之徑而已。因有是邊，及承京兆府總管給據，令射占開辦。住持先生乃率其門弟李志蔥、溫志清等數十輩，同心戮力，經營建立，復成是觀。前後約七十餘畝，徑穿修竹，環以清流，堂殿僅完，廊應序列，方壺在後，特室處幽。乃蒙宣差權省移刺公主張，贊成其事。清和真人為之題其額曰棲雲。以為祝延聖壽之鄉，薦享祈禳之地。心香頻灶，光揚玄祖之風；性燭常然，開示全真之化。落成之日，命刻翠泯，以傳不朽。勉為之銘云：
　　圓機日新，乃全乃真。持以重靜，保以真淳。祖師之來，如新斯旨。束海之濱，傳之數子。大振玄風，神舟普示。浩劫難逢，尤宜立志。歸其門者，豈不示思。夙興夜寐，勉而效之。
　　洛陽棲雲觀碑
　　皇朝聖祖御極之初，思徵有道。長春真人應召之後，化洽無垠，道日重光，玄風大振。簪裳之倡，霧集雲臻，宮觀之修，星羅棋布。遐荒若此，況中夏乎。玆洛京之南及一舍，古墅曰朱葛，左連嵩少，右顧龍門，萬安之山峙其前，伊洛之川注其北，中立道觀日棲雲。竅其邇之本末，皇棲雲真人門下四子，經始而建之也。辛巳秋，真人開道盤山，方來修鍊之士，多往質疑。令聞遠播，黃冠野服遊其門者，不可勝計，亦當時輔教之首出者。而四子一曰崔志隱、二曰管志道、次曰董道亨、次曰李志希，俱在席下。參學有年，皆蒙印可，其心莫逆，相與為友。甲午秋九月，共議釆真之遊。乃自北而南，遍歷燕趙齊魯之問，乘流坎止，未及覃懷。當是時也，始經壬辰之革，河南拱北城郭墟厲，居民索寞。自關而束，千有餘里，悉為屯戍之地，荒蕪塞路，人煙杳絕，唯荷戈之役者往來而已。丙申夏四月，數子渡孟津而游洛京，暮及陳昌，遇故人石公，見而驚喜，相待甚厚，眷戀不已，留居數月。周覽山川明秀與心會處，以安蓬華，而及朱葛。顧視四方，何異深山大澤，迥絕人境，棲真養浩，不無助焉。訪其鄰，皇董道亨之故里也。備知土地曉肥，彼此畔坍，皆荒蕪四塞，華曹參天，殊無主者，惟存廢址瓦礫而己。數子於是議經道觀。為之張本。繼而王楊江李尋至，同心戮力，有作爭先，卜築珀茨，芟蘿墾僻。摧枯拉朽，剪荒榛棋棘之叢；解穢除紛，樹火棗交梨之木。朝勤暮止，日改月化，幾二十年，是觀浸興。立正殿以奉三清，後真堂以尊眾聖，雲會在右，芬積居束。附近門牆，膏腴之田六百畝，栽培覆護果實之木千餘株，檜柏蕭森，門庭清肅。養生儲蓄，取諸左右而豐；敬接方來，兼有自他之利。尊師報本，奉國薰修，祝贊璿圖，祈禳士庶，雲霞萃止，師真往還，乃為束道主也。甫成而後，額之曰棲雲。蓋取其師之道號云，冀不忘師也。三子之能事既畢，從師歸汴，唯李志希主之有年而不替，克成其事，善守者也。崔子復贊成其像。歲次昭陽大淵獻春正月，執事者不遠而來致敬，祈予贊語，以紀其實。義不可辭，勉從而直書，其銘曰：
　　大哉至道，無門無旁。不即不離，四達皇皇。聖人得之，終身所存。老氏發源，傳嗣萬世。近代重陽，其龍其光。長春相繼，真風益彰。棲雲至德，知白守黑。惠慈利物，為天下則。四子明儔，克紹箕裘。釆真龜洛，朱葛興修。琳宇一區，芝田六頃。火棗千株，具瞻萬境。晨香夕燈，眾善奉行。自天降祐，何福不臻。
　　盤山棲雲觀碑
　　道無形坍，得人則行；山無高下，有仙即名。此物理之冥符，人事之胳合也。漁陽西北之山，本名四正，古有田盤先生者，田其姓也。未詳何代自齊而來，棲遲此山，歲歷已久，得道成真。雖獷獵庸樵，莫不敬仰，遠近風化，人因名此山為盤山焉。玆山之顏，紫峰之下，懷抱爽愷，明秀端正，號曰中盤，縹緲雲霞之洞府也。累經劫代，為浮圖氏所居。會金天失馭，劫火流行，陵谷推遷，物更人換，復為茂林豐草，豺虎之所據焉。時膺大朝隆興，崇奉道德，棲霞長春真人起而應召。甲申正月，復還燕然，建長春宮。由是玄風大振，四方翕然，道俗景仰，學徒雲集。門下有棲雲子者，密通玄奧，頗喜林泉飛烏擇地。其徒有張志格等，庚辰歲，預及此山，蘿荒僻徑，披尋故址，巧與心會，遂營卜築。辛巳春，承本州同知許公，議請棲雲真人住持此山，應命而至。居無幾，參學奔赴，虛往實歸日數之而不及也。席下皆茂德耆宿，履踐皆抱樸明真，徒輩日增，遂營為觀。丙戌春，疏請長春真人作黃錄醮事，真人因題其額日棲雲觀焉。厥後名播諸方，京師官僚士庶復請出山，住燕京天長觀。丁亥秋，真人昇霞之後，大師由是率眾南邁。所過者化，郡縣郊迎，隨立宮觀，創新茸故者不可勝數，皆其門弟所主焉。特於南京重陽祖師昇霞之所，鄭重傾心搆朝元宮，最為壯麗也。原夫棲雲大師，立德建功，造始於中盤，大成于梁苑。其贊助真風，輔成玄教，亦由時之盛者也。此特紀其實邇，而師之所以述者，殆不可以言傳也。後之學者，亦宜勉旎。敬為之銘：
　　田公先生，人物之英。玉石之榮，泉源之清。神變罔測，不留影邇。山有其名，公懷其實。久假浮屠，於今始歸。猿鶴並集，蕾買霞以依。棲雲老師，復主張是。敷暢玄風，無遠不至。王之與田，削去二邊。千載一合，薪火之傳。松風竹月，水聲山色。出示吾宗，惟居＇之得。山舟密移，行莫遲遲。重玄向上，勉而效之。
　　高唐重修慧沖道觀碑
　　無何之鄉，廣漠之野，有方外之遊者二子焉，一日延真，次日永真。延姓賈氏，名志希。永姓李氏，名志端。延真之祖出於鈞，永真之家起於嵐。鈞南嵐北，途經數千。之二子者，相與遊於世，胥如志也。俱以服膺道術為業，繼長春、清和之風，而歷久不渝。其純信之篤，而能剖心厲志，掃除狂妄，以至骨立，而能超卓於世俗者。其所見無全牛，而游刃恢恢有餘地耳。時無止，分無常，水金禪代之交，陵谷變遷之際，諸夏雲擾，朔南未寧。生民塗炭迫側，而心跡自致灰槁者有之，昆久於其道者乎。懷玉於中，同塵於外，人無識者。壬辰之運，延與永相遇於漯水之城限，目擊神會，相視而笑，莫逆於心，遂與為友。或裹飯相餉，或力作自娛，二十餘年，猶斷金臭蘭，未始相離也。崇塘之顏，有菴之故基。二子於是拓摭瓦臂，治，平高下，採之築之，堂之搆之。畦蔬園圃，倚阜臨溪，列植蒼官，雜以文木。闈苑壺天之邃，靈源洞府之幽，未異此也。是謂慧沖道觀。之二子者，抱抱然於其間，雖市井之喧闐，而耳若無聞，境色之紛華，而目若無見。機械不藏於胸次，虛白不昧於厥中，所作與人同，所養與人異，真修混沌氏之衛者歟。與夫登攏而爭先，坐乾沒而無足者，固有間矣。詛可同日而語哉。亦內外之不相及已。丙辰夏五月朔，叔而銘之。其銘曰：玄教心銘，資深性成。了真非妄，惟一惟精。大體完全，必靜必清。中主而正，自成而明。道傳二子，延永其名。斷金之友，蘭若斯馨。．俯存方輿，仰事圓靈。若愚若慧，如醉如醒。在摟而寧，與物皆作。山路不迷，洞扉無鑰。秀木蕭森，靈苗間錯。忘懷市井，無異邱壑。雞犬放收，蓬廬寄託。嚼蠟世味，分甘天爵。膏粱不願，隨宜飲啄。無幾無時，仰參寥廓。
　　長春真人成道碑
　　真人族姓邱氏，諱處機，字通密，道號長春子。祖居登州之棲霞。宿稟仙姿；聰敏博達，神襟逸邁，識度不凡。未弱冠之一年，穎然頓悟，棄累投玄而參訪焉。大定丁亥春正月重陽自陝右而來，訪求知友。始及崑箭，真人聞而往觀之，目擊神會，遂師事焉。親炙左右，重玄理窟，日以發明。繼而同志偕來，謂丹陽子馬公、長真子譚公、長生子劉公、玉陽子王公、廣寧子郝公。數子同師，遂結方外之心交，泛全真之法海。荷師資授受，皆能服膺而各得所傳。居無幾，重陽惟擔馬譚劉邱而行，聲傳四海。已而之汴，復寓岳臺坊之邸中，頓致數子。久之，付後事於丹陽，無疾而返真焉。四子護靈襯而歸殯於終南。喪事既畢，各議所之，分方立志。於是真人乃遊秦隴，戢邇墦溪，簞瓢不置，蓑笠隨身，物我俱忘，心宇泰定。六年而造妙，以至出處語默，動容周旋，無非道用。玄關啟鑰，天府開肩，知藏充盈，辭源浩瀚，一言之出，人競誦之。聞其風者，梯山航海以來觀；遊其門者，步武樞衣而上問。聲名籍甚，山斗具瞻。大定戊申春二月，世宗遣使徵赴闕庭，掌行萬春醮事，特旨住全真堂。屢承接見，問保安之道。真人諭以抑情寡欲，養氣頤神，發明道德之宗，剖析天人之理。上大悅而益敬之。明昌辛亥，復之海上，而居濱都之太虛觀，同道者咸師尊之。請益則以功行罪福為戒，泛應則如酊水投器，隨方圓大小，取足而已。其人多以自埋於民，草衣木食者有之，志操相尚，世莫知其所以也。故教未易大行乎天下。時膺皇朝應運，奄有區夏，朔南始通，德譽上逮。己卯冬十月，上遣便宜劉仲祿，率輕騎數十，攙搶開道，逕及海濱，奉詔微師。真人以天意所存，不辭而發軔。侍行者一十八人，皆叢林之傑出者。指程西北，跋涉艱虞，萬里龍沙，繼及行在。上嘉來遠之誠，重慰勞之。一日，問以長生之藥。真人曰：有衛生之經，無長生之藥。上嘉其誠。每召就坐，即勸以少殺戮，喊嗜欲，及慈孝之說。命史錄之。癸未春，特旨復燕。救建長春宮，主盟玄教，天下之冠裳者咸隸焉。仍賜金符，其徒乘傳，往還奏．對。敕鐲門下賦役。自是玄風大振，道日重明，營建者棋布星羅，參謁者雲駢霧集。教門弘闡，古所未聞。真人年登耄耋，席煖燕山，普應諸方，遠近咸化。祈晴禱雨，剋期而應，蓋天人之相通，毫髮無問也。丁亥六月，天大雷雨，太液池岸崩而水竭，北口山壁摧而聲震。師聞之曰：山之摧，池之枯，吾將與之俱乎。秋七月朔後九日，果示寂焉。享年八十有一。葬靈骨於白雲觀之處順堂。戊子，嗣教清和真人承朝旨，封尊號日長春弘道通密真人。
　　嘗試言之，真人降世，厥德以常，握太上之玄珠，佩重陽之法印。志堅金石，性潔冰霜，泯浩劫之塵情，破多生之習障。靈風拂袂，性月橫空，大明乎根幹泉源，滋蔓乎波瀾枝葉。知常安靜，復命致虛，金丹大藥之成，火棗交梨之實。神通自在，應變無方，具天地之大全，復古今之大體。周行不殆，獨化卓然。此真人所以成己，而為天下大宗師也。道之所在，物自歸之，和氣橫流，無遠不至。崇修宮觀，建立門庭，敬圖象外之尊，敷暢玄中之教。指天真而開徑路，濟苦海而作舟航。登之者必通，行之者必至。凡有足者，皆欲及其於道也。此真人所以闡化覃迷，維持正教也。曩者國朝初興，天兵暫試，血流川谷，肉厭邱原，黃鐵一麾，伏屍萬里，馬蹄之所及無餘地，兵刃之所臨無遺民，玉石俱焚，金湯董粉。幸我真人應召行在，微言再奏，天意方回，許順命者不誅，指降城而獲免，諭將帥以愍物，勉豪傑以濟人。在急者拯以多方，遇俘者出以貲購。婢僕之亡，從道者皆恕；卑賤之役，進善〔者〕 則放。良救人於塗炭之中，奪命於鋒鏑之下，使俊惡而從善，皆道化之弘敷也。天下之受庇者多矣，亦有不知其然者。雖利天下，不言所利，真人有之，德換天壤，性超帝先。或者以耳目聞見妄測之，皆得其邇也。跡則非其所以〔邇〕 也。其所以跡者，大智不能知，大辯不能言，猶戴天而莫知其高，履地而莫知其皇。妄測之者，皆聽瑩也。李公大師不遠而來，命紀真邇之崖略。將刊諸石，以壽其傳，亦報本尊師禮也。義不敢辭，輒從是說，謹齋沐而直書。其銘曰：
　　長春仙公，冰雪其膺。山海之秀，人物之英。微慮必克，純粹而精。直超幻境，高居九清。降為帝師，光耀神京。獨往獨來，即本即邇。化機萬變，吾宗惟一。長生久視，重德之積。千載逢遇，沉淪頓息。不識不知，玄恩波及。大庇吾門，昊天罔極。
　　咸寧清華觀碑
　　京兆之西四十里，川曰華嚴。山水明秀之所鍾，竹木鬱茂之所庇。左連杜曲，右接白雲，玉案之平極於南，鳳棲之原倚其後，中之墅曰夏侯，琳琅腌藹之問，有觀曰清華。竅其所起，自宣差總管田侯，洎儒公大師之張本也。貞祐南遷之末，金湯壟粉，人物劫灰，河外陝右之民，廢而後復之，未遽寧也。兵塵騷屑，曠野平蕪，視向之所有，失之者十九。思以振僵植仆，救療民痍，誰其尸之。蒙宣差田侯奉命來蘇，疾小問也。田侯諱雄祖，全州人。初以勇武聞，壬午擢為陽州元帥，兼節度使。四方向風慕義，不召而歸者多有之。癸巳秋九月，以征討有功，遷陝西五路總管。存卹軍民，懷來郡邑，治政之暇，兼崇道德。凡所營茸，皆力贊之。與儒公大師有昆弟之舊，聞警劾而敬信之篤，而能服膺履踐，俊惡而善者從之，釋俘虜之族千餘輩，其易悟者歟。儒公大師，諱志久，儒其姓也。全州人。自幼而道，師事樓雲真人，親炙有年，密通其奧，杖履諸方，西遊吉陽。丙戌，耆艾請住祈真觀。癸巳，田侯請住京兆迎祥觀。暨而尋及夏侯之里，躊跼四顧，清絕可觀。曩為名公達士遊息釆真之地，忍視蕪沒，縱狐兔豺狼之嗥嘯於其問。遂擇隱約，摭瓦蘿荒垣而限之。經內外之田，以畝計者二百八十有奇，立文以界之。儒公乃卜築於是，以至聖宇真堂，靖廬特室，隨宜序立，足以柄遲清倡。鄭重薰修，夤敬盟真，祝延皇祚，以報洪恩之罔極也。落成之始，走請於宗師，額之日清華。壬子夏四月，真常真人承旨，代祀名山大川，以暇及此，喜其地秀人傑，信宿而還。觀夫天之開圖，地之孕秀，山之靜，水之流蒼翠，惟此君周旋無俗物，清入毛骨，豁爽神襟。宜乎柄心鍊性者之所居，固可朝夕於是，造次顛沛而不離於是。神物俯仰，不無助焉。其自得之妙，可盡模哉。一日執事者不遠而來，囑予紀實。不可以賽淺辭，輒從其說而直書。其銘曰：
　　森碧琅訐，鳳原之顏。觀日清華，腌藹之問。迥入毛骨，靜掃神姦。雲霞其倡，玉笑其班。爰遊爰處，以安以問。居以特室，應以樞環。靈扉無鑰，洞戶無關。所以為達者之蓮廬，冀真仙之往還也。
　　鄙陵黃據大齋之碑
　　道運而有氣，氣變而有形。形之變而有巨細洪纖，飛潛動植。氣之運則有升沉消長，生滅廢興。若萬象之斡旋，無首無尾。若四時之代謝，不古不今。此天理之常然，造物者之無盡藏也。在氣運故新之革，時數終始之交，未有安而待命，順而不悍者也。當其時，則急於得而以力取；差其時，則執其失而以力爭。以致伏屍萬里，殺人盈城，有死於鋒鏑者，有死於木石者，有死於火水者，歷代無休，連年不息。原野厭人之肉，川谷流人之血，蓋逆天背時，故如是也。湯武而下，禪代之際，莫不如斯。爰自大朝隆興，金源失統，干戈不息，以迄今日，幾四十年矣。馬蹄之所及，則金湯董粉；兵刃之所臨，則人物劫灰。變谷為陵，視南成北，比屋被誅，十門九絕，孑身不免，萬無一存。漏誅殘喘者孤苦伶仃，覆宗絕嗣者窮年索寞，憑誰薦拔，空負寒心。況在黃流之外，疆場之郊，當此之危，甚於他所。驚魂滯魄，長劫難伸，須仗玄勳始能解脫。今蒙醮主某官等，興大慈願，發上善心，乃就某觀修設元上黃錄大齋，供養三清玉虛諸聖位。昇仙與度魂相對，明善惡之殊塗；南昌與北府為鄰，示仙凡之異格。潔清壇憚，整肅方隅，延降高真，希垂景既。仍敦請南京朝元宮棲雲真人，掌行醮事。意者薦拔某路無主孤魂，洎各家先亡滯魄，有親無力，附簡提靈。伏冀孝子順孫，思宗念祖，各罄丹誠，具瞻真聖。香花燈燭，藉為慧照光輝；星斗壇場，權作彌羅境界。口□ □ □ ，俱沾惠澤；淹沉枯朽，俱獲重蘇。高蹈慈航，鬱結幽明，皆承濟度，新疏慶賴，宗祖超昇。上願皇圖永固，聖德惟新，邊鄙休兵，士民樂業。十方三界，六道四生，有識無情，俱蒙道癮。今此玄壇潔備，法事嚴行，略序片古，紀之於石。
　　雲山集卷之七竟
　　雲山集卷之八_碑記
　　知常真人姬志真撰
　　京兆普度碑
　　己未冬十月，西凍府太子下官八合宿有素願，修建無上黃線醮事，即本府迎祥觀，自春抵秋，茸營殿堂，對治壇憚，不遠敦請棲雲真人，作大濟度師，主張法席。越某日，召集羽流，布陳儀象，發文預告三界明真、上下神祇，齋戒精思，庇物戲事。望前三日，肇行典禮，恭祀列聖三百六十分位。意者薦濟宗族遠亡近化，洎率土無主孤魂，兼有親乏祀之家，投壇附薦。自此及彼，無戚無疏，俱賴薰修，普祈超度。如是行道三日兩夜，望後一日昧爽，散壇乃畢。盡誠竭力，亦仁孝之用心也。
　　嘗試言之，天地一氣，物我同根，方萬化之弛張，布眾形而區別，雜以五行之生剋，均以四序之推遷，其變日新，化亦罔極，此氣動用之常也。而又一受其形，執以為我有，於是相與靡刃對待，則有強弱廢興，死而後已。殊不知氣之所役，時之所運，數之所存，理之所在，一憤一起，有始有終，得失存亡，天之所造，孰能禦之，為之者敗，執之者失，逆之者滅，順之者昌，角智者窮，角力者負，蓋人之不可勝天久矣。方今皇朝應運，奄有諸夏，朔南漢北，束海西凍，異軌殊途，咸歸一統，天下無二道，率土無兩心。向之兵革屠裂，備經之矣。彼之宗祀覆絕，俱見之矣。以今較昔，萬無一存。以己方人，身獲安吉，枝葉滋饅，有人爵之從，納自天之祐。以身之幸，思天下之不幸，以己之親，念天下之無親，合氣同根，得無感慨。是以允懷素願，披露丹衷，仗玄元救物之慈，啟黃錄大齋之法，仰眾真之普力，冀三境之垂光，昭一燭幽冥，開通陰府。收攝萬氣，久沉之魄悉歸源；混合百神，無主之魂皆拔萃。共乘和氣，幽贊皇圖，一混車書，載祟弓矢，多方順化，四海歸仁，亦臣子之至願也。醮筵潔備，法事嚴行，刻石紀功，庶傳不朽。摭實而直書。其銘曰：
　　夫物芸芸，各復其根。往而不返，無主之魂。執守之魄，不得其門。依草附木，莫知所存。況在兵塵，連年不息。珍殲勦絕，萬不存一。驚魂失措，轉徙沉溺。隨化往來，動經劫石。今承醮主，發上善心。崇修黃線，拔擢幽沉。普天率土，往古來今。無疏無戚，俱賴威音。虛魄以歸，遊魂復本。介見者潛，豕立者泯。何彼何此，咸居範圍。沖氣冥會，承平庶幾。
　　黃據大齋碑
　　人生天地問，如蓮廬逆旅之暫寄，距以百年光景之速，猶白駒之過隙，忽然而已，未有常而不化者也。而人在數十年中，或壽或夭，形有定數，各不自知，朝夕如是。求其出化機之表，入太漠之鄉者，幾人哉。自是而下，孰能勉之？夫為子者，乃父母之委蛻也。生死之問，將何以報？是以生當愛敬，死當哀戚，裡祀不忘，禮之常也。載思其親，向之在世，為身為我及諸萬塵誘引，七情六欲之所饅昧，無時不妄，無時不為，過積丘山，善無絲忽。今也骨骸委地，魂魄投空，滅而不續，則若存而不滅，果安在哉？其在此乎，在彼乎？墮冥府之考校乎，遊天上之宮闕乎？其出入於六道四生乎，其復生於人世乎？噫。未可知也。有居無事而推之者矣。若有真宰所司，以幽明之異趣，昧然罔識，冥冥悠悠而已，可不大哀耶。是以孝心不忘，思親報本，其恩罔極，泣血傷心，匪仗玄勳，憑何薦拔。固當竭誠致敬，披露丹衷，祈檮高真，希垂開度，幸冀靈魂超越，苦趣不逢，亦感通之理也。玆辰某人奉薦亡父母，於今月日，化當薦享之辰，謹修黃錄大齋，供聖若干分位，敦請某師掌行醮事，及命玄壇清眾進表上章，依科行道。某日為始發牒，至某日焚詞告畢。既來玆會，潔赴靈壇，各罄丹誠，同心薦拔，乃孝子仁人之盡心也。威儀既備，法事嚴行，報本之誠，宜書諸石，以示來者。亦勸善之疊賽也。其銘曰：子之事親，死如奉生。以享一薦，泣血投誠。父母之靈，洎乎冥冥。思以報本，盡天之經。詣此琳宮，玉清之境。祈以涓潔，氣濁悉屏。草真輻輳，眾聖同盟。雲霞耕集，師德咸臻。慈雲法雨，如雷如霆。火庭煉度，炊累超昇。
　　南昌觀碑
　　道無棄物，物無非道，通六合之內外，貫萬有之洪纖，莫不皆存。是以天得之而清，地得之而寧，三景得之而明，四序得之而運，聖人得之所以垂世立教。蓋稟無名之樸，降為鎮化之師，妙用滋彰，神功昭著，靈源一發，正振橫流，雖步驟之殊時，亦汙隆而順世。道無增損，用有行藏，開闢以來，洪荒莫紀，中古以來，槃舉其人。伏羲之時鬱華子，神農之時大成子，黃帝之時廣成子，顓頊之時赤精子，高辛之時錄圖子，堯有務成子，舜有尹壽子，禹有真行子，湯有錫則子。之人也，之德也，皆出經傳道，代為帝師，玄振洪瀾，波及草品，具載玄藏。問有銷聲拂邇，嘉遲忘名者，莫知紀極。殷周之世，老氏出焉。挫銳解紛，隨機應化，復之以虛極靜篤，申之以治人事天。二篇四輔之存，諸子百家之學，瓊林競秀，蘭友爭芳。霜心雪臆之倫，被褐懷玉；月被星冠之倡，負岌擔雙。經籍圖錄之支分，科律典章之蔓衍，製玉醴瓊漿之飲，服五金八石之丹。或鍊形行氣，或吐故納新，辟惡松邪，行符治鬼。此應世養形之急，皆輔道之事，非為道之道也。其於歸根復命之理，有所忽諸。近代重陽，天挺神授，絕累捐塵，建立夫根幹泉源，掃蕩乎波瀾枝葉，輔之以清今真實，應之以柔順謙沖，具天地之大全，完古今之大體也。道傳束海數子，皆能鼓舞服膺，聞風唱和，天下化之。泊乎皇朝聖祖御極之初，兼崇道德；長春真人應召之後，大闡門庭。室中之席不虛，戶外之屨常滿。及嗣教清和真人作大宗師，寵膺上命，簪裳接邇，宮觀相望，雖遐荒遠裔、深山大澤，皆有其人。玆歷亭之北，里不及舍，聚落之墅曰屯注，富里之觀曰南昌，爰自葆光大師之所建也。師姓朱氏，名志明，本土居人，葆光則其道號云。盛年穎悟，捐俗而道，師事抱陽子劉志甫，即太古真人之高弟也。大師親炙左右，日改月化，大蒙印可。中年復經父母之邦，周覽故居，荒蕪四塞，仍存基址而已。大師率徒就荒，開徑墾僻，其地以畝計者頃之半。及蒙州主張侯，給文以主之。於是梂之築之，經之營之，鳩功締搆，曾未浹辰，大成其事。太上有殿，蕾買會有堂，瞻真境之粹容，副輿人之至願，薦郵肅於穀旦，篤香火於晨昏。丕贊皇圖，延洪寶命，善沾遐邇，波及生靈，報本尊師，酬恩育德，其在玆乎。甫成之始，請名於宗師，額之曰南昌。功成之後，師藏其狂言，與其不可言者而往矣。古今相繼而傳者，皆不聞可見之跡也。跡非其本也。其本則恬淡寂寞，虛無無為，乃天地之平，道德之正，存乎吾宗而已，非見聞之可接也。所以紛華泯絕，枯朽回春，人非幻化之人，物非幻境之物，此聖人之所以教人，而有師資之道焉。宮觀之作，取象以明有孚顯若之禮，所以為國薰修，厥有旨哉。知觀劉某不遠而來，祈余紀實，將追述前人之功業，冀未來之勉旗。故不可以賽淺辭，姑從其說而直書。其銘曰：
　　歷代真仙，樞環應圓。汙隆順世，隱顯從天。重陽發源，長春尤盛。大振真風，全提正令。有曰抱陽，其嗣葆光。太古之孫，道價諸方。故里經營，圓成勝槃。福羽以持，德輸以載。遊居寢息，焚修敢忘。皇壽以祝，地久天長。民福以祈，簡簡禳禳。慇蔥旦夕，一灶心香。
　　巢垂一遇真記
　　秦有巢雲者，不知族氏及何許人也。避始皇版築之役，而逃於大行之麓，披榛攬葛，登極延險，直趨高遠深邃，烏道人跡之不可至者，而後止焉。木食澗飲，尋及茂林叢灌，營巢而處其上，故號巢雲。斯人也，方自擾攘迫側之問，損其俗累，出於世網，如脫兔焉。木石為鄰，鹿豕為倡，幸免人世驅率波虐之苦，特以散誕無拘自樂，誓將終身焉。久習虛靜，骯閑中之日月，始覺其長；步物外之雲霞，不勝其喜。追憶曩日，雜紛紜之白皚，冒汨沒之黃塵，如在烘鑪沸鼎，炙爆煎煮，其苦楚可勝道哉。．今也雖踐豺虎之徑路，攀猿揉之邑穴，而與世殊絕，豈有他哉。冀獲解緩輕安，不擾性命之情故也。或行或立，或坐或臥，躊跚四顧，山寂寂，水泠泠，烏之和嗚，獸之馴狎，草木競秀，峰嶺爭雄，以為壺天閱苑、紫府瑤臺、神他窟宅，無過此也。時復松陰草逕，被髮行歌，林際溪邊，孤身影舞，其自得也如是。棲遲有年，俗慮泯絕，不知人世之易，為漢邪，為魏邪？不知自身之幻，．為物邪，為我邪？厭黃精，妖蒼木，飲清泉，坐白石，形解恍惚，猶如假寐。有一老仙青鬢方瞳，美髯丫髻，手拈芝草，足履慶雲，降於坐側，指而呼之曰：吾子瘋疾山林，膏肓泉石，則與顛暝於塵境者，無以異矣。特樂其靜久，必繼之以哀而動矣。吾今付汝以無名之樸以鎮之，則可解汝之靜縛，而超乎崑崙之上。汝欲之乎？巢雲遽然而起，再拜稽首，膝行而前曰：敢問其方？老仙咄令默坐，瞑目掩耳，乃以利刃剖其胸而瓠其心，然後合之，傅以神藥，畢曰：無名之樸，仙聖之種，置之胸中矣。汝當護持，．既而杳杳然、冥冥然，不知其所以然而然也。良久之問，若寢之覺，若醉之醒，顧視其傍，失老仙之所在。捫其心胸，平復如舊，頓覺空洞惺灑，精神爽朗，和氣橫敷，具體恬然，天光內發，清靜本然。一旦初靈物，寬舒自得，滄海之闊不足以喻其大，雲水之閑不足以比其優。透脫玄關，玲瓏智藏，得無見之見，解不知之知。混冥與天地並生，和同與萬物為一，無彼也，無此也。高厚內外，一體周遍，巨細洪纖，一性含攝。然後鼓舞提擭，哦無聲之詩，吹無孔之笛，彈沒絃之琴，唱無生之曲，聲振天地，而世未之嘗聞也。以致龍吟鳳嘯，鶴舞鸞翔，躡景浚虛，乘風御氣，皆可為之而不能不為也。居山歷久，樵獵者偶而見異之。名不可掩，漸通蹊徑，問有一二好道者尋及參謁。時有士人榮伯華，聞巢雲之風，不憚崎嶇而往觀之。與偕來者數輩，既至，視巢雲山谷枯槁之狀，責之曰：大丈夫胸蟠錦繡，氣吐虹睨，首出庶物，澤及草生，建大功，處大名，步金閨，嗚玉坷，在烏則為鳳，在獸則為龍，不日寧為雞口，莫為牛後，此人情之所共欲也。今子獨戚戚然、局局然，維首於深山窮谷，曾說鰍井蛙之不若，何不憤之堪乎。巢雲舉首仰天而噓，徐而對曰：子不見夫天地之間，一氣之流布，陰陽之開闔，雲雨之變化，日月之照臨，風雷之鼓舞，霜露之生殺，用各不同，此本乎天而親上者也。山之靜，川之流，火之燥，金之堅，木之植，石之固，禽之飛，獸之走，魚之遊，蟲之動，峭翹蠢蠕，各票不同，此本乎地而親下者也。素分已定，不可相易。已定之分不可惡，日新之變不可知，而人以知識妄計，將以力取，安有躍等而得之者乎。所謂不知常而妄作也。然秋毫之微，太山之大，彭祖之壽，瘍子之夭，崇之富，憲之貧，素分已定矣。以道觀之，有形有數，倏忽皆空，則大小、壽夭、貧富、貴賤，無以異矣。吾有非小大、非形數、無壽夭、無貧富、無貴賤者存於中，歷劫不壞，亦已定矣，復何嫌乎？伯華曰：有奇材而用於世，則能庇於人。今子為人而無用於世，乃無用之人而已。巢雲曰：汝以無用為苦，而不知有用之害也。物之生，以身口之逼，為人所制，而苦其生。如馬之致遠，牛之引重，韁勒在前，鞭策在後，特以芻菽之安，而殘其性命之情也。故曰巧者常勞，智者常憂，直木必伐，甘井先竭，漆有用則割，桂可食則折，膏以明而煎，炭以熾而墾，蚤以璽而烹，烏以言而籠。此皆以世有用，而不安其性命之情也。伯華曰：無用固善，其如養生何？巢雲曰：世之所謂養生者，不過充實其口體而已，是知生之具，而不知生之主也。生之所主者，神也。神存則生，神逝則死。貪生求養，殘虐神主，特以香味供其口鼻，色聲娛其耳目，六欲七情、三毒五濁，諸妄百邪，皆傷其神。神傷則逝，神逝則身亡，身亡則吾生何有。此世之所謂養生者，果不足以存生，以不得無用故也。伯華曰：何謂無用之用？巢雲曰：汝獨不見夫水之不動而澄，鏡之不垢而明者乎。物來斯照，應而不藏，往而不留，照而無照，用而無用，所謂無用之用也。無用之用，故不勞其體而體常靜。無照之照，故不傷其明而明常然。若心也自求有用，則視不用目，聽不用耳，言不用口，嗅不用鼻，拈不用手，行不用足，四支百體俱為不遂，若風痺癱瘓之人也。吾心無用而百體為之用，昊天無為而萬象自馳，大地無能而萬物自化。無用也，無不用也。無思也，無不思也。無為也，無不為也。天地相通，造化相同，鬼神莫測，巨細洪纖，皆具吾性中，經萬劫而未嘗變壞，豈肯以塵垢枇糠幻化形物為事哉。去，汝鄙人也，無亂吾事。伯華茫然，口張而不能啗，良久拜辭而退。
　　開州神清觀記
　　夫道之所以興乎世，世之所以興乎道，道與世交興，則俱飲玄化，忘其覬覦攘竊之行，人日遷善，舉安其性命之情，而無犯分亂常者，不幾乎平泰之時矣。道之於世，豈小補哉。方膺皇朝革命，百廢俱作，長春真人應召之後，稅駕燕然，石髓重開，瓊函再啟，天下之嚮風者，奔趨接邇。其立志超卓，為人之所不能為者，有張公先生，乃其人也。名志信，號逍遙子，彰川人。賦性剛失，芥視塵累。丁貞祐南遷之亂，居民嘯聚，互相攻剽。先生慮禍所及，以身為大患，自逸而之深山窮谷，思所以出世之方，而未之得也。聞棲雲王老師開道盤山，而方來之學道者多從之，遂不遠千里，研足往峴其所以，而聶許焉。久之，獲預席下，鄭重參謁，曾無少息，曲盡其妙。辭師下山，鶉居穀食，心之所存，非向之有我者之能為也。特以天地為蓮廬，形骸為逆旅，衣絮帶索，面垢首蓬，歲時寒暑之易，一如也。自始及終，其志不變。若有人之形，而無人之情。視塵物之往來，人事之膠擾，猶烏雀蚊虻之過乎前，未嘗介意。非有得於中者，能如是乎。蓋塗隙守神，藏身探眇，而得其所謂大本大宗，自亙古以固存者歟。世以邊觀之，特見其制行清苦而人不堪，庸詛窺其闡奧而識之哉。丁亥秋七月，先生步及澶淵，是俗灑然異之，有尸而祝之之意焉。縣令趙侯見而敦請，留居於靈顯真君之廟，時往餉之。自是遊其門者，日數之而不及也。其徒數百人，坐不教，立不議，虛往實歸者有之。會首蔡公喜其為人也，以己廟側之田，文而界之，別為卜築締構，俾居而廬之。安撫使王公，嘉其制行嚴謹，裁成費助，浸興是觀。崇修正殿，以奉三清，次建堂廚，以延靜倡。丈室序列，以宜福地。告成，走請於宗師真人，額之曰神清。
　　嘗試論之，人由道立，道由人弘，得之於中，應之於外。是以亢倉子之在魯，而細民有社而稷之之思。列禦寇之適齊，而五漿有爭而績之之敬。蓋存己之性，以混天地萬物之性，則無所不通；保己之和，以合天地萬物之和，則無所不至。由是觀之，動高厚，感鬼神，入水火，貫金石，巨細皆應，而況於人乎。夫飲人以和者，孰不愛敬之哉。逍遙子張公可謂有矣。其徒趙志完，誦其人之志操，思其所居之陳邇，將刊諸石以壽其傳，囑予為文。固辭不可，摭其說而紀之。太歲強圉大荒落春正月望後五日記。
　　雲山集卷之八竟