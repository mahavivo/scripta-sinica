洞玄靈寶五感文
　　經名：洞玄靈寶五感文。南期劉宋道士陸修靜撰。一卷。底本出處：《正統道藏》正一部。
　　洞玄靈寶五感文
　　陸脩靜集
　　此五感之文，乃是道士修六齋之法，皆出三洞大經，尊貴妙重，不可穢慢。若看之者，皆洗手，著淨巾上。蓄之者，必著器中，不得輕慢。輕慢者，必被天殃。
　　至道清虛，法典簡素，恬寂無為，此其本也。而世物浮偽，鮮能體行，競高流淫，信用妖妄，倚附邪魅，假託真正，君子小人，相與逐往，昏迷長寢，曾莫甄悟。致上危神器，下傾百姓，滅身破國，猶不以戒。至乃濁亂正炁，點染清真，毀辱大道，可為痛酷。余生值末世，教法綱頹，人皆趣彼，而我竊守此，法甚日損，歸根食母，卷志謝芳潔之聲，開懷受塵垢之污。乞免分競之斧斤，請保無用以自足。既閑且宴，逍遙永日。研經骯理，時修功德。以癸巳年冬擔率門人建三元塗炭齋，科禁既重，積旬累月，負戴霜露，足冰首泥，時值陰雨，衣裳霑濡，勁風振厲，嚴寒切肌，忍苦從法，不敢虧替。素各贏玲，慮有息懈，乃說五感，以相勸慰。并統序眾齋，標題門戶，均塗異轍，粗為詳辯，豈日矜誇。數十同志，信好之士，幸鑒之哉。
　　若塗炭齋者，無五感之心，不得勸吾之意。一則費香徒勞，二則成於虛誑，三則輕慢法禁，四則毀辱師教，五則更招罪罰。
　　一感父母生我育我，鞠我養我，出懷入抱，嘯含摩牧，勞心損體，辛苦憂勤。我或不夷，時有疾病，則愁我念我，心如炙焚，夙夜怵惕，忘金失眠，增感憔悴，泣涕漣漣，願成願長，我得如今。念此重恩，不可稱量，誓心上答，昊天罔極。
　　二感父母為我冠帶婚娶，積蓄貲財，造買基業，苟欲我多，不覺貪濫，與物求競，動生怨怪，致有愆尤，或至無狀，觸性天地，傷害人物，或外犯王法，內犯冥科，或刑罰所加，及於性命，綠起有我，以招斯患。今落三塗，嬰罹眾難，循於劍樹，墮於刀山，履於炎火鑊湯之熱，沒於幽夜冰凍之寒。或懸在笞神撾杖之下，千痛萬楚，不可堪當。悲惱憂厄，時刻難忍。希望免脫，無由自濟。念此崩哽，肝心潰亂，五體戰懷，形魂失措，不覺投地，塗炭乞哀。
　　三感普天之下貴賤男女，皆受人身，身口之累，有生所重。食則五味，衣則五綵，既飽既暖，不復自裁，服玩奢豪，恣情快意，追逐營求，無有厭足。傷神害身，永不自覺。氣命既凋，形體朽爛，平生觸物，竟復何用。孤魂獨逝，遍受諸苦。誠此冥昧，非世所了。而餘財四散，方為後患。生奸起盜，子孫所爭，強者克多，弱者獲少，與奪失得，更相忿恨。或告訟官司，，又被裁戮。或稱訴神鬼，陰受凶禍。骨肉之親，共構架偉。天屬之重，棄若遺土。孔懷之愛，自競錐刀。身滅家殘，釁由貪奢。悠悠一切，相與淪沒。未曾有悟，悟不能捨。過去皆爾，來者復然。遂用為常，甘心無恨。我識此非，故背當世，委離六親，遺榮遺累，尋道求生。積學自濟，能及有益，先報我親平素之日鞠育之恩。今獲神丹，以濟沉溺，登此法橋，度彼絕岸，悲喜踴躍，五情飛越，心馳神往，忽忘四體，不覺捨我，歸命三寶，罄竭資財，奉充法用。唯懼弗及，更無遺怯。願我父母上昇福堂，長兔八難，無復憂惱，庶此微誠，以備供養。
　　四感太上眾尊大聖真人，開此大化，出斯妙法，拯拔三塗，接濟五道，億曾萬祖，積劫殃對，一日一釋然，幽魂苦爽，超昇福堂，因綠種族，咸受慶惠。我身得道，後世蒙福，此恩希有，萬劫一出。既得遭遇，竭命奉行，傾心盡節，故無懈怠。
　　五感我獲此福，事有所由，因綠開度，使我見者。我師之恩，仰戴罔極，有過天地。故行道之日，每至懇檮，冀有微功，上酬仁德。身困體疲，不敢有辭。
　　我得此法，懼喜無量。有若貪夫遇金玉藏，眾人不知，唯我獨見。伏身潛嘿，肆力採掘，積日累月，無有猒極。唯恐寶盡，不以為勞。負霜戴雪，涉水踐冰，凍身切骨，不覺為寒，崎嶇瞼鐵，不以為難。心怡情悅，故無所惑。
　　眾齋法
　　道以齋戒為立德之根本，尋真之門戶。學道求神仙之人，祈福希慶祚之家，萬不由之。既子識有明闇，則入悟有利鈍。資力有優劣，則所任有多
　　少。是以聖人階其精麤，分析轍轍，大體九等，齋各有法，凡十二法。
　　一曰洞真上清之齋，有二法。
　　其一法，絕草離偶。捨朋友之交，無妻奴之黑。孤相獨宴，泊然窮寂，形影相對。無為為業端推好然，無所一為。胎息後視，心所神機。寂胃，胃以受食為有事，既虛息不食，則泊然寂定也。虛申，請齋以耳為期，至申而食。今既不食，徒有此中虛過而已。眠神，神司外，務躁動。今既無事，怡靜內藏，故謂之眠。靜炁，炁者，體之化，神之舜。神動則炁奔。今神遂內，後則炁靜體寧神。遺形忘體，形以有待，故接物體之以有，累不可忘。今內無飢寒之切，外無纏縛之累，洞遂虐漠，故不知四大之所在也。無與道合。道體虛無，我有故隔，今既能忘，所以玄合。
　　其二法，孤影夷豁。皆與上同，但混合形神，諷經有異。
　　二曰洞玄靈寶之齋，有九法，以有為為宗。某徒眾盛典儀，儒（）仰有節，進退有度，威威月齋，軌範洋洋，振揚法音，開化訪物，使求楫者聞，來見者見，恢廓弘偉，難可備言。
　　其一法，金錄齋。調和陰陽，救度國正。法於簬地玄壇，廣三丈二尺。攔纂四而開四為用，合一門。又於壇內立重壇，廣二丈四尺，開四角上。下為十門，各有榜題。於壇中央安一長燈，長九尺。上安九燈火。圍壇四面安色燈，合三十六燈。壇外欲燃千百，隨人也。書五方天文，以五案盛之，慈五方金龍五枚，枚重一兩，以鎮天文之上方一香火，文用五色紋繒，隨方疋數，都合三十六之道。士結眾行道，春則九日，夏則三日，秋則七日，冬則五日，四季之月十二日，一曰六日。仕射十方事竟，焚天文，散龍繒，為功德也。
　　其二法，黃籙齋。為同法，拔九祖罪根。法亦立壇，廣狹門戶與金鐮同，但圍壇四面安力十燈，十門三香火，十方紋繒之信，庶人一百三十六尺，諸侯丈數，天子疋數，金龍十枚，枚重一兩，金有上中下，為貴賤之差，行道禮謝二十方，日數如金籙，隨四時之制，事竟投龍於水，又埋於山，餘紋繒散為功德也。
　　其三法，明真齋。學士自拔億曾萬祖九幽之魂。法亦於露地然一長燈，上有九大，如金籙燈法，但不立壇門戶之式耳。遠香燈行道一日一夜，六時禮謝十方。
　　其四法，三元齋。學士一年三過，自謝涉學犯球之罪。法以正月七月、十月，皆用月半日，一日三時沐浴，三時行道，於齋堂中禮謝二十一方也。
　　其五法，八節齋。學士一年八過，謝七玄及己身宿世今生之罪。法以八節日於齋堂內六時行道，禮謝十方也。
　　其六法，自然齋。普濟之法，內以修身，外以救物。消災祈福，適意所宜。法亦結徒眾，亦可一身，禮謝十方，亦一日、三日，亦百日、千日，亦可三時，亦可六時。
　　其七法，洞神三皇之齋。以精簡為上，單己為偶，絕塵期靈，沐浴玄雲之水，燒皇上之香，燃玄液之燭，服上元香丸。合眾名香，各有分數，蒸鍊為香珠青絲穿連，暴令乾，又以眾香前油為香，又作香湯沐浴，又和作香丸服之，皆有節度。然三十六油燈，又安三十六香鑪，以相開次，侍燈侍香，晝夜不輟，或百日、四十日，注心密念，燭燈行香，呪願清真妙辭，凡三十二言。欲召神衹，盡皇文召之，所召所問，求仙求生，在意所欲。
　　其八法，太一之齋。以恭肅為首。皆契同潔己，勵志施為，唯法不雜異學，跪拜揖讓，同法磬折盡節也。
　　其九法，指教之齋。以清素為貴。祭酒籙生共應用，隨巨細無苦，時遭飢食，唯菜蔬，向王之菜，則不得噉。中食之後，水不過齒，思經念道，不替須臾。
　　又曰：三元塗炭之齋，以苦節為功，上解億曾道祖無數劫來宗親門族及己身家門無鞅數罪，拯拔憂苦，濟人危厄，其功至重，不可稱量。法於露地立壇安攔格，齋人皆結同氣，賢者悉以黃土泥額，被髮繫著欄格，反手自縛，口中銜璧，覆外於地，開兩腳，相去三尺，叩頭懺謝，晝三時向西，夜三時向北。齋有上中下三元相連，一元十二日，合三十六日。下元限竟，進中元十二日，內加三過，方謝。中元竟，進上元，十二日內，加五過，方謝。於謝者，向上下中中四面四角中一方謝，增為苦劇。所以名三元者，元則數之始也。一年有十二月，三百六十日，十日為一旬，月有三旬，旬有上中下，十二月合三十六旬，斯則十分之一，分為三元，一元十二日，一周也。
　　洞玄靈寶五感文竟