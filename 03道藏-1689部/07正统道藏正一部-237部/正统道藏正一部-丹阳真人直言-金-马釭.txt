丹陽真人直言
　　經名：丹陽真人直官。金馬釭述。一卷。底本出處：《正統道藏》正一部。
　　示門人
　　真人在龍門山重陽會上，謂眾曰：日用者，上不得欺饅天地，常謹謹修行，寸陰可惜，莫虛度日，須索喊省。睡眠亦是人之所欲，須要換過，則不是打坐。長要心定，行住坐外，皆是行道。諸公休起心動念，疾搜性命，但能澄心遣欲，便是神仙。別休認，休生疑，此是端真實語。惟要長清長淨，勉力行之，但悟萬悟，屢假自心證，欲自遣，性自停，命自住，丹自結，仙自做，他人不能替得自家做。修行各各用力，休太急，常逍遙自在。弟子若不是師父說破，不能認此為妙法，今不敢傳與他人。諸公但請休生疑心，無疑心便是得道之人。常處無為清淨自然之理，更要發煙火，如此作用，真神仙也。
　　師父言曰：十二時辰，天地運行，斡旋造化。還有息否？凡行道之人，切須象天之道，亦要十二時中無暫停住，自己斡旋造化。常要清淨，莫起纖毫塵念，乃是修行。如此行持，做神仙指日成矣。或十二時中，未有一箇時辰專心在道，將來怎得了達？受十方施主供養，如何還得？一朝合眼，死入鄧都，長劫受苦，永無出期。我今叮嚀，說與汝等如何是道，依此行持，不得錯了。你每行持不到，卻道掌教的人不是。各人豈不念七祖生前，造無邊苦業，受無極苦惱，望子孫成道，仗天赦救拔，得生天界。
　　師父為眾言曰：汝等每日不可忘日用事，其日用有二：有外日用，有內日用。外日用者，大忌見他人之過，自誇已德，拓賢嫉能，起無明火、塵俗念，生勝眾之心、人我是非，口辯僧愛。內日用者，休起狐疑心，長莫忘於內，若雲遊住坐，亦澄心遣欲，無掛無礙，不染不著，真清真淨，逍遙自在。如同一日存思於道，如飢思飯，如渴思漿，稍覺偏頗，即當改正，依此修行，央做神仙矣。必不到錯了，如錯了汝等罰我永墮地獄耳。切須戒之行之。
　　師父言曰：汝等地久天長，始心如故，莫生退息，勿令妄做，守其自然，停其喜怒，外則應綠，內則養固，心上忘機，意不著物，觸處不生嫉拓二氣。常要清淨，一神自住，水火交合，坎離異戶，無臭無聲，無往無路，動而不生，守之得趣。其日神仙，甚日甘露，行到自知，看怎生悟。夫大道無形，氣之祖也，神之母也。神氣是性命，性命是龍虎，龍虎是鉛汞，鉛汞是水火，水火是嬰詫，嬰姥是陰陽，真陰真陽即是神氣。種種異名，皆不用著，只是神氣二字。欲要養氣全神，須常屏盡萬緣，表裹清掙，綿綿固守不動。三年不漏下丹結，六年不漏中丹結，九年不漏大丹結。〔三丹〕＃１圓備，此名九轉大功，亦名三千功滿。三田圓備，謂之神丹，法身輕舉，永為神仙。倒笑天地不能長久，何為天有崩，地有陷，山有摧，海有竭。有形必有壞，能修先之物，無形無象，豈有壞乎。
　　丹陽真人直言竟
　　＃１『三丹」二字原本缺，據《丹陽真人語錄》 擬補。