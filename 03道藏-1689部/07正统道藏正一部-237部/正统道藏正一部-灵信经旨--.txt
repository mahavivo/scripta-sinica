靈信經旨
　　經名：靈信經旨。撰人不詳。二篇同卷。底本出處：《正統道藏》正一部。
　　靈信經旨
　　昔晉平公時，有道臣師曠，指天老經中微妙神法，通幽明未來之兆，接引於公。公乃一觀，觸事預知。蓋以因德所施，天道降鑒。示後流傳，世上道者皆知。況昔三天九要之書，尚流下土。既習知一。修生之道，寧不顯圖，永為保命之書。知聞修道君子，今則抄諸聖要旨，就一軸之統，展燭前經，以光聖道，乃命為《靈信經旨》云。
　　天之三明，日月星也。人之三明，耳目心也。神棲於心，至通靈也。觀幽鑒明，神能知也。天之所知，輔星察也。人之所知，神光觀也。察星觀光，逆知前也。全身之理，審其信也。志之隱密，無視凡也。已分陰陽，天之賜也。資身益命，兢兢耐也。察其星明，吉之兆也。衆見獨昧，凶致亡也。七日之內，必當姐也。觀其神光，目之訾也。以指按之，神之驗也。青色病兆，赤色德也。白有喪傷，黃當喜也。黑主奸盜，辨其真也。按之無光，必凶亡也。一劫為期，審迴時也。一來七去，明其數也。剋日不移，預知光也。此之信候，幽之燭也。六一神動，必看報也。內外參審，凶之吉也。官應內肝，諸皆倣也。十二時中，嚏噴呵欠，煩躁僭也。面目俱熱，恍惚迷也。香臰腥熬，皆先驚也。當專體候，鑒之神也。辛酸疼癢，聽其報也。瞤動刺剖，認其兆也。耳鳴心忪，惕惕震也。觀光急行，隨明吉也。取安捨危，自當測也。行住坐臥，曉夜存也。左右前後，取於明也。無光之處，不得去也。渡涉無光，必遭溺也。山宿無光，輒莫去也。必有崩摧，不然陷也。行時無光，不須行也。在處無光，不須住也。差路觀光，明之是也。渴之尋水，亦之同也。凡欲戰敵，審之觀也。赤光勝喜，白光傷也。黃光自現，必加爵也。儻若無光，陣前亡也。他食無光，必有毒也。心動鼻酸，兼光去也。同倡相害，且宜避也。心動鼻癢，頰瞤兼也。此之是賊，存光驗也。光見其黑，言不虛也。一瞤一黑，看之數也。預作隄防，其危兔也。舌動臍動，心兼振也。脣瞤恍惚，神光去也。子欲害父，急須備也。肘瞤光去，妾為賊也。掌瞤光去，親戚賊也。心忪惕惕，光去動也。弟欲謀兄，奸凶惡也。右足下瞤，公事行也。左足下瞤，私事行也。心動頰瞤，光離目也。朋友為賊，勿相交也。心忪惕惕，目瞤急也。神光不見，道間損也。婦有外情，私通他也。兼欲相害，切須防也。心動恍惚，腳不住也。隄防上下，兵欲分也。耳忽無聞，神光去也。坐起急避，起急行也。人欲來害，避而免也。腳心中瞤，兩邊賊也。左右御之，前後安也。耳鳴心動，神光藏也，人欲相謀，無為害也。右目而動，他人事也。左目而瞤，己之事也。耳鳴鼻酸，上人怪也。行在道路，忽恐怖也。心忪震動，兼足疼也。必有賊來，攻劫定也。歧伯專信，辨認賊也。甲乙之日，應其形也。身長面青，杏子眼也。丙丁之日，賊性快也。中形面赤，能言語也。戊子之日，蓬頭黃也。中壯腹大，是其真也。庚辛之日，脣吻缺也。性好獵也，端嚴白也。壬癸之日、身長黑也。兼多見解，審而辨也。周公孔子，不忘法也。古來上士，習其此也。天下芳名，稱其聖也。
　　漢高心動，栢人謀也。賴顯神光，免其禍也。襄子馬驚，刺客伏一也。觀光避惡，馬之信也。童子不樂，欲歸天也。耳鳴無聞，悲哀感也。兩手擰之，捧其雷也。黃庭聖法，自當迴也。光藏於目，精藏於陰，聲藏於耳，氣藏於鼻。四信俱到，死之兆也。
　　劉根真人靈信經
　　子日：右耳旦鳴，有喜事，夕鳴有女子事。左耳旦鳴准上，夕鳴遇酒，頤庠，有事喜。右目上臉下臉旦暮啊，主父母怡悅。左目上下臉瞤，有事皆喜。旦暮善嚏噴，有喜事。眉癢，有朋友相呼。
　　丑日：右耳旦鳴，有喜事，夕鳴有君子相遇。左耳旦鳴，有女子相逢喜事，夕鳴有喜復遇酒食。右目上臉瞤，有親知相遇，下臉瞤吉來，久有女子思之。面熱，憂父母。嚏噴，有朋友相遇。
　　寅日：右耳旦鳴，逢貴人，夕鳴得財。左耳旦鳴多得財，夕鳴有凶事。頤癢，得財，父母有信。右目上臉瞤，主得財，下臉瞤逢酒食。嚏噴，有凶事來，久有鬥訟。面熱，有死亡。眉癢，喜慶。
　　卯日：右耳旦鴻，逢歡樂，夕鳴遇酒食。左耳旦鳴，家口有事，夕鳴有移徙。右目上臉瞤，遇人來，下臉瞤有喜語。頤疼，遇酒食來，久有喜事。面熱，有喜樂。嚏噴，有鬬峥。眉疼，得信。
　　辰日：右耳旦鳴，有樂，夕鳴有行人至。左耳旦鳴，逢歡樂，夕鳴有遠人至。頤疼，高遷。右目上臉瞤，得財及憂，下臉瞤有兒女憂，來久憂死。嚏噴亦同。面熱，有酒食，頰癢，有亡遺。
　　巳日：右耳旦鳴，有喜事，夕鳴有遠信。左耳旦鳴，有喜語事，夕鳴有喪事。右目上臉旦瞤，逢酒食，下臉啊有慶賀。左目上臉旦瞤，有喜語，下臉夕睛有爭訟。蹟癢，逢酒食來。久嚏噴，亦同。面熱，有憂事。眉癢，有喜事。
　　午日：右耳旦鳴，有田宅事，夕鳴有死亡事。左耳旦鳴，有喜事，夕鳴有貴人召。蹟癢，有喜悅。右目上臉旦瞤，有喜事，下瞤同，亦有婦女事。左目上瞤，有人相問，下臉夕瞤，有徵異，事來久憂。面熱，亦有憂。嚏噴，遇酒食。眉頰瞤癢者，有卒驚。
　　未日：右耳旦鳴，得財，夕鳴有人相訪。左耳旦鳴，吉兆到，夕鳴食酒至。右目上臉旦瞤，得財，下臉夕啊憂爭訟。左目上臉旦瞤，有女子思之，夕瞤有喜事來，久有歡宴。面熱，有喜事。嚏噴，有聚會。眉頰癢，得財。頤癢，有遠人至。
　　申日：右耳旦鳴，有酒食，夕鳴爭訟。左耳旦鳴，有喜事，夕鳴有喪亡。頤癢，有鬬訟。左目上臉旦瞤，得財，下臉夕瞤有爭訟。左目上臉旦瞤，所求皆得，下臉夕瞤憂家事，久父母至。面熱，憂女子死。嚏噴，憂喪亡。眉頰疼，得遠信。
　　酉日：右耳日一鳴，有服，夕鳴有貴人來。左耳旦鳴，逢酒食，夕鳴有客至。右目上臉旦瞤，得財，夕瞤有喜事。左目上臉旦瞤，有喪亡，下臉夕瞤有女子亡來，久有口舌。面熱，有喜。眉頰頭俱癢，有好事。
　　戌日：右耳旦鳴，得財，夕鳴逢盜賊。左耳旦鳴，得財，夕鳴憂喪事。右目上臉日一瞤，得財，下臉夕瞤有喜。左目上臉旦瞤，遇善人語，下臉夕瞤有憂來久。面熱，有國爭。嚏噴，憂事。眉癢，有喪事。頤癢，有口舌。頰癢，得病差。
　　亥日：右耳旦鳴，有人相招，夕鳴有酒食。左耳旦鳴，有喪事，夕鳴亦同。右目上臉旦瞤，所求如意，下臉夕瞤他人有喜。左目上臉旦瞤，得財，下臉夕瞤，有爭訟。頰癢，君子思之。面熱，憂遠人不到來，亦有女子言念。嚏噴，遺失卻得。眉癢，有人說喜事。頰癢，得人錢物。
　　靈信經旨竟