太上靈寶芝草品
　　經名：太上靈寶芝草品。撰人不詳，約出於南北朝或隋唐。靈寶經目著錄未出。一卷。底本出處：《正統道藏》正一部。
　　太上靈寶芝草品
　　竊以延命之術，本因餌藥長生。鴻寶宛祕之書論云：仙人使鬼。是以廣成子居崆峒山上，示道治而授軒轅。赤松子昇崑崙宮，服水玉而教炎帝。仍隨風雨上下，究察機祥，遊歷名山，顧觀草木，闡驗幽昧。芝英一作精形品萬端，實難辨別，故畫圖記，著狀貼傳，請撾尋求，得臻仙路耶。
　　青玉芝，生於揚州山。其味甘酸，服之十二萬歲。王子喬食，仙矣。蒼虎守之。依圖取服，有四重，第二重有二枝，蓋莖並皆青也。
　　赤玉芝，一作子食芝。生於郁州山，狀如此，其味苦。赤松子食之，得仙。赤虎、赤魚守之。依圖取服，莖蓋赤，有二重，下重有二小芝，上重二小芝，並有蓋。
　　黃玉芝，生於蓬萊山，其色黃，辛。東王父食之，壽九萬歲，仙矣。黃虎、黃魚守之。三重，下重有三枝，一有生九蓋。蓋莖並黃也。
　　白玉芝，生於方丈山中，其味辛白，蓋四重，下一重上，有二枚生，並有三枚生上重，或生大石之上、黃沙之中、腐木之根、高樹之下、名山之陰。得而食之，仙矣。白虎守之。
　　黑玉芝，生於龜山之中，其味甘酸。鮮于子食之，得仙矣。傍有黑虎守之，其狀如此。上有二小枝重生，其色黑，有四重，莖蓋並赤。
　　五帝玉芝，生於嵩高名山中，有五色及五變五行，四時有味，以四時取服之，為萬年仙矣。有三重，下二重二枝相對。
　　青帝玉芝，生於名山之中大樹之下，黃雲覆之，青蓋、赤裏，其莖白，其味酸。春甲乙日取食之，令人不老仙矣。
　　赤帝玉芝，生於名山之陽，赤蓋、黃裹、白莖。上有赤雲，其味甘苦。夏採食之，令人得四千年仙矣。
　　黃帝玉芝，生於名山之上，上有五色雲。黃蓋、白莖其味甘苦，食之令人不驚恐，長生三萬年，得仙矣。
　　白帝玉芝，生於名山之陽重石之間，白蓋、青莖、裏黑，其味甘。食之令人得三千年仙矣。
　　黑帝玉芝，生於名山之陰大谷之中，黑雲覆之。黑蓋、青裏、黃莖，其味甘酸。冬間採食之，今人不老，得仙矣。
　　東方芝，生於名山之陽大谷中，青赤裏，二重白蓋，青莖，其味酸。食之延年，十萬歲仙矣。
　　南方芝，生於名山之陽，赤色、赤蓋，赤莖，有三枝，其味苦。用竹刀採之，陰乾百日，食之如錢，得三萬歲仙矣。
　　中央芝，生於名山之陰，白蓋，黃莖，裏黑，枝如一莖蓋，二枝要半，上屈頭，垂如懸蓋。傍有黃羊捍守之。用木刀採食之，仙矣。
　　西方芝，生於名山之陰，白蓋、黑裏、青莖，有三枝俱生，其味甘辛，食之萬年仙矣。
　　北方芝，生於名山之陰，黑蓋，莖三枝並生。其味甘美，食之仙矣。入水不溺，不老，得八萬年。有黑牛守之。
　　石臼芝，生於少室山上，有赤雲，兩邊黃虎守之。蓋赤、黑莖，與石玉芝相對生。取之當齋戒沐浴三十日，雄雞過轉鳴，自稱天齋將軍，使者彩衣，冠帶玄服。往取食之一合，六十萬歲。一作十六。生大石之間，其味甘酸，下根四方，高三尺。
　　木神芝，生於嵩高山之陰，黃蓋，黑裏，上有赤雲及朱雀守之。以六月戊己辰日，採而食之，得九千歲，令人仙矣。狀如四方石，有一坦者。
　　鬼菌芝，生於名山之陰，白蓋，狀如甑，二鬼守之，見人即滅。以夜採之，陰乾百日，食如刀圭，所向盡服。織女服之，仙昇天矣。
　　人威芝，生於嵩高少室太室之山。狀如人，赤色、戴蓋，乍黃乍赤，味甘。食之，令人不老，服之十萬年仙矣。
　　金精芝，生於華山，白蓋，莖上有白雲，狀如雀雞。其味甘辛。十月壬日採之，陰乾百日，食之八千歲。韓眾食之仙矣。
　　黃芝，生於黃土山，黃蓋三重，其味甘。食之與天地等。一莖色白。
　　生金芝，生於名山之陽，白蓋、赤裏、赤莖。春夏採之，陰乾百日，食之一合，陰病除，增年也。
　　龜威芝，生於常山深淵之中，其色青黑，龜文蓋，青白裹，莖黑，味酸苦。採而食之，為萬歲仙矣。
　　龍威芝，生於太山之陰，青莖、紫蓋、白裏，其文似龍蛇，其味甘酸。春採食之，令人十六萬年仙矣。
　　鳥威芝，生於南嶽丘山之陰，赤蓋、黑莖，其味酸。食之令人身輕，不老萬歲仙矣。
　　火精芝，生於霍山之陰，赤蓋、黃裏、黃莖。上有赤雲，似鳥雞之形，其味甘。五月丙午日採之，九千年仙矣。
　　火錫芝，生於名山之陽大樹之傍，色赤如火，青莖、赤蓋，炎起五枝似火，其味甘苦。夏採而食之，延年得仙矣。
　　赤松子芝，生於垸山，有千歲松樹者，生於其間，狀似木人形。採之，陰乾百日，食之，與天地等仙矣。
　　木精芝，生於名山之中，冬即木本如紡車，捃拾採揀無時。其色白，其味甘苦。食之令人身輕仙矣。無蓋似叉，莖赤。
　　木神芝，生於齊泰山，山名曰東岳，青蓋、赤裹、赤莖，上有青雲如雞之狀。以壬日採而貪之，千萬歲仙矣。
　　天目芝，生於名山之陽，其色青，莖半有二枝，上如曲蓋，赤，覆大蓋上。竹刀採之，陰乾百日，食之，五萬年仙矣，有黑雲覆之。
　　天心芝，生於名山之陽夾石之上，青蓋、赤莖，其味酸。以竹刀採之，陰乾百日，食如一爪甲，成三千年仙矣。上有赤雲，下有白羊守之。
　　白英芝，生於太山之陽，青色、青，五莖枝相對。甘美，食之，萬歲仙矣。
　　水神芝，生於恒山，黑蓋，青莖，上有黑雲如馬形。採食之，六千歲仙矣。
　　土芝，生於名山之陽大澤之中，白蓋，如甆，味辛苦。食之不寒不熱，夏採服之，仙矣。
　　望玉芝，生於名山之陰岡闕中，黃蓋，赤莖，味甘。食之令人二千年仙矣。下有三莖並生，蓋青，莖赤。上有二莖，黃蓋，赤莖。
　　木文芝，生於名山之中，上青，下裏黃，味甘酸。春採食之，七百年不老仙矣。
　　銅芝，生於名山之陰源泉深谷之中，反如甑，色青黃赤，味辛苦。食一合，長生仙矣。
　　天絳芝，生於陵谷，黑蓋，赤裹，赤莖，味甘小辛。食之令人不寒不熱，六千年仙矣。
　　茯苓芝，以冬至日生兔絲下，狀似牛蹄，黑色，味甘。食之令人千里外見物，壽萬年仙矣。
　　北方芝，生於土山。狀如蛇，赤色、白裏，味甘酸。食之令人不老二萬年仙矣。
　　木菌芝，生於名山之陰谷中樹木上，生木三節，色青，味甘辛。食之萬年仙矣。
　　風精芝，生於名山之中。青蓋，莖三枝並生，味甘。銅刀採食之，萬年仙矣。
　　靈精芝，生於名山之陰。赤蓋，二重紫莖。食之二萬年仙矣。上有蒼赭雲守之。
　　鳥文芝，白蓋，黑莖，裏有文長六尺，厚四寸。味甘。食之四萬歲矣。
　　玉菌芝，生於名山之陽。仲夏、季夏採之，陰乾百日，食之十萬年仙矣。倣夜精芝樣，面赤，下黃白，朱莖，赤蓋，反上生。
　　晝精芝，秋生於名山之陽。赤色，二枝並生。以木刀採之，陰乾百日，食之一合，令人三萬歲。莖蓋並赤。
　　夜精芝，生於名山之陰。青益、青莖、味酸，蓋反仰向外，有露，飲之令人三萬歲。
　　白玉芝，生於太山谷中，葉青，下赤，每邊三重赤莖。採而食之，八萬歲矣。
　　朝精芝，夏生。白色、無蓋，如方石，味苦。銅刀採之，陰乾百日，食之萬年仙矣。上有二人守之。
　　春精芝，青赤色，反蓋，有角，上有二子下垂，味苦。銅刀採之，無間多少，食之三萬歲。有五色雲覆之。
　　土菌芝，五色，乍黃、乍青、乍赤、乍白、乍黑，上有三枝，有子。食之，延年仙矣。
　　木菌黃芝，生於大石中。葉廣二寸，長一尺，青色，三葉並生，下如方石。冬夏生，味甘美，食之不老仙矣。
　　夏精芝，生於名山之中。赤色蓋，二子如珠，蓋中生，味甘。竹刀採之，陰乾百日，食之四萬年仙矣。
　　秋精芝，生於坎陷中，旁多有香草，黃蓋，赤裏，三枝並曲生，頭垂下，青莖。食之，萬歲。
　　白雲芝，有五色圓如鼓，上有六子，赤色。莖亦赤色，味酸。食之萬年仙矣。
　　左神芝，黑蓋，反向天，白莖，有女人守之。飲中露，二千年。生於名山之中。
　　右神芝，生於名山。青蓋，白莖，三枝。骨刀採之，陰乾百日，食如瓜甲許，壽萬年。下有白鹿守之。
　　木祿芝，青色，有支文，生於名山，味甘。食之萬歲。上有五莖，青蓋。
　　石菌芝，生於名山。夜則有光。夏午日採取中央赤者食之，萬年仙矣。白莖，頭中似蓮樣。
　　赤圭芝，生於名山。白蓋，裏有紋，青莖，味辛。食之不老，二百神明從仙矣。
　　鐵精芝，秋生。紫蓋，黃裏，五枝味甘。銅刀採之，食如木耳許，壽三千年仙矣。上有五色雲覆之。
　　柯精芝，生於名山之陰。白蓋，白莖，木刀採之，陰乾百日，食之如豆大，萬歲仙矣。中央黃者可食。
　　土菌芝，生於名山。青蓋，白莖，食之萬年仙矣。
　　石芝，生於名山。白蓋，白莖，食之令人六萬歲仙矣。方寸七，以上日三服之。
　　石精芝，秋生。赤蓋，白裏，赤莖，味酸。食之為萬年仙矣。上有赤鳥守之。
　　河閉芝，秋生。黃色，三枝並生。飲上露，九千年仙矣。反蓋向上。
　　水菌芝，青蓋，白裏，青莖。食之日一合，去病為萬歲仙矣。
　　獸菌芝，生於名山松栢樹下。白蓋，白莖。夏至日採之，日取一合食，三年變化仙矣。
　　海闕芝，秋生沙石上。四重，似蓋，青色，赤莖，二枝並生。上有露，飲之萬年仙矣。上有五色雲覆之。
　　雲瑤芝，精秋生。青莖，青葉，上有白鳥守之。飲上露，千年仙矣。
　　青菌芝，青蓋二重，白裏，白莖，味甘酸。日食一合，千年仙矣。
　　雲芝，青蓋，黃莖，味如蜜。食之千年得仙矣。上有五色雲覆之。
　　崑崙芝，秋生。黃蓋二重，黃莖，其味甘。上有露，飲之三千年仙矣。
　　人精芝，生於名山。頭青，蓋白，裏赤，莖三枝並生，味甘。飲上露，為萬年仙矣。
　　山英芝，生於名岳深崖陰近濕處。赤色，如四重浮圖級。食之，千年仙矣。
　　紫芝，似人頭，味辛。食之，令人心通，不死身輕耳。
　　冬如芝，秋生太山之陽。黃蓋，三黃莖，別根同蓋，味甘辛。陰乾百日，食之，二千年仙矣。
　　赤精芝，夏生。黃蓋，青莖，白裏，九二重。食之五千年仙矣。兩邊五色草。
　　紫石芝，味苦，赤蓋，黃裏，赤莖。食之令人不死仙矣。
　　紫蓋芝，三莖共本，下圓上方二尺紫蓋，味甘。食之三千年仙矣。
　　赤精芝，赤色炎起，味甘。鐵刀採之，陰乾百日，食之二千年仙矣。二人守之似火炬樣。莖炎俱赤。
　　迎山連芝，食之，日行千里，八千歲仙矣。三枝，中枝頂有蓋，共根生，紫色，下二枝無蓋。
　　紫山芝，赤紫色，四重，赤蓋。食之三千年仙矣。
　　紫芝，白蓋，黃裏，似月，白莖。食之有光明仙矣。
　　木芝，食之千年仙矣。
　　水芝，食之千年仙矣。似王字樣
　　重紫芝，黃蓋，赤莖，二枝並生相連。食之，仙矣。
　　六柱紫芝，赤蓋，赤莖，黃裹。食之得仙矣。頂有蓋，下三重無蓋。
　　紫科芝，赤色，白裏，似蛇，味苦。除寒熱邪氣，日食一合，仙矣。秋取之。
　　紫芝，味甘，白蓋，三枝，莖上黃下赤。食之仙矣，骨體滿實，腸化為筋。上有蓋，下一重無蓋。
　　重紫芝，狀如此。味甘苦。食之仙矣。白蓋如起，黃莖，赤根，三枝，頂上有蓋，下一重二枝無蓋。
　　紫芝，赤蓋、白裏、赤莖、味甘。食之延年仙矣。
　　科芝，赤表，白裹，味甘。冬服之令人不老而仙，似蛇尾。
　　紫芝，赤蓋、白裏、黑莖，味甘。秋採食之，仙矣。
　　火芝，赤蓋、白裏、黑莖、味苦。冬夏採食之，仙矣。上有五色雲覆之。兩枝交叉分生。
　　科芝，三重，赤色、蓋白、味甘辛。食之延年得仙矣。
　　水芝，赤蓋、白裏、白莖。三枝，通上出蓋，食之，延年仙矣。
　　宮芝，食之延年不老仙矣。總有十一段也。朱蓋，赤莖。
　　闕芝，夏秋採服方寸七，與天地等畢。紫蓋，紫莖，七段。當中一枝長，兩蓋似珠輪。
　　上祿芝，食之仙矣。乘虛行也。青蓋、朱莖。十一段，上六，中二，下三。
　　玉精芝，大海中生。味甘。服之二千年仙也。朱蓋，玉莖，朱色。
　　代侯芝，上圓下方。春一作五月。採食之，壽萬年也。似桶朱色。
　　曇芝，食之六年，上有紅雲守之。朱蓋，朱莖，朱葉，有六葉。
　　不死芝，食之萬年。上有紅雲，紫蓋，紫莖，四枝無蓋。
　　朱芝，食之令人千歲仙矣。朱蓋，朱莖。
　　天威芝，青色，四時採食之，千萬年。有雲赤色覆之。青蓋，青莖。
　　辟精芝，生海中。青色，食之千年矣。其狀似人形。
　　天寒芝，黃色如人形。食之千歲仙矣。
　　赤英芝，味辛。四時採食之，壽三千年也。二枝交叉，一枝無蓋，一枝頭朱，一頭似花未開。
　　天芝，四時採，陰乾百日，服方寸七以仙矣。朱蓋，紫莖。
　　天陸芝，銅刀採食之，為三千年仙矣。兩莖並生，朱色，似蓮藥未開。
　　天闕芝，食之萬年仙矣。二莖並生，朱蓋，白裹。
　　地精芝，二羊守之。服上露者，六千年仙矣。三莖並生，朱蓋青莖。
　　日精芝，味甘。竹刀採，陰乾百日，服方寸七，五千年仙矣。朱色，三枝，無蓋，共一枝。
　　月精芝，竹刀四時採之，食如豆，五千年仙矣。一人守之，黃蓋，黃莖。
　　四時精芝，服上露，二萬年。二青龍守之，赤色，上有五色雲覆之。二重，朱蓋，朱莖。
　　黑精芝，味甘酸。骨刀採食之，二千年仙矣。陰乾百日，下有羊守之。紫蓋，紫莖，有兩葉。
　　木精芝，味甘。食之二千年仙矣。陰乾百日，上有三馬。骨刀採之。蓋紫色，反向上。
　　水精芝，味苦。夏採食如爪甲，五千年仙矣。青蓋，四莖穿出蓋上，無蓋，白莖。
　　金精芝，味甘。木刀採食之，千歲仙矣。陰乾百日，食之五段，似火焰起。朱色，一朱蓋，朱莖。一蓋如初生，莖青色。
　　水芝，生於眾水旁，味苦。夏採食如爪甲，十萬年仙矣。蓋紫色，頂有三角，莖青色，通出無蓋。
　　雨精芝，夏生。味甘，食無拘多少，六千年仙矣。其蓋青，紫莖，有四苗生。
　　水精芝，生山水旁。青黑色，四枝並生，蓋仰，味小苦。飲上露，十萬年仙矣。
　　雲精芝，生於華山，味酸。竹刀採之，食無多少，九千年仙矣。蓋紫色，莖白。
　　虎精芝，生於華山之陰。黃色，如虎皮，味甘，食之令人不老，聰明仙矣。莖朱色。
　　太上靈寶芝草品竟