洞真黃書
　　經名：洞真黃書。撰人不詳，約出於南北朝。係早期天師道房中修煉法訣。一卷。底本出處：《正統道藏》正一部。
　　洞真黃書
　　師曰，願分別天地大度八生之法，天地六合，人六合，男乘甲子甲辰甲寅，男歸癸亥，三合成德，更相配以八生為大度。黃書八炁有二十四神人，
　　三神人三神尊以三一炁應其炁，夫妻結精成神月生，一日得癸丑癸卯，陰家生炁兩半成一，可共度厄消病，所求與老子生炁并，但行九一，旡妄施。二日得甲辰，天地生炁陽合。三日乙巳，陰陽大度。四日丙午，老子白日昇，雲開施四炁，男女三合，女乘甲午甲申甲戌，女歸癸巳，三合以應十二時，各乘十二二十四炁，男熙白，女炁黃，男一女二，左三右六，先甲寅癸丑，還癸酉日。男三先癸卯還甲辰，乙巳出天門入地戶，地持天柱為真，過戊己度元元堅自守，子欲求生活，歷度三五，勿過七九。癸亥五五二十五炁，癸巳八八六十四炁，’癸卯九九八十一炁，癸酉六六三十六炁，癸丑三五炁，癸未三五炁。甲子五炁施，甲午八炁施，甲寅九炁施，甲辰九炁施，甲申六炁施，甲戌六炁施。道出三五七九，天師以漢安元年壬午二年癸未從老子稽首受黃書八卷，赤炁三炁九符七符各一玄籙，一混成一中章三神籙一，口受二十四日乙巳日中歷度二十四卷上下，通到二十四己巳日，口授升長稚英等，宣天地大度，皆明知擇其人，擇其骨，擇其德，要死為效爾，乃傳二卷。神宜不妄施，六甲五行，二十四炁，九宮八卦，陰陽度世，消災保命，服食三微，虛元祕經第八勿妄傳。
　　東方甲乙木，西方庚辛金，木畏金，甲以女弟，乙配西方庚，庚乙為夫妻。南方丙丁火，北方壬癸水，火畏水，丙以女弟，丁配北方壬，壬丁為夫妻。北方壬癸水，中央戊己土，水畏土，壬以女弟，癸配中央戊，戊癸為夫妻。中央戊己土，東方甲乙木，土畏木，戊以女弟，己配東方甲，甲己為夫妻。西方庚辛金，南方丙丁火，金畏火庚，以女弟，辛配南方丙，丙辛為夫妻。春三月東方木王甲女弟乙為庚妻，見家王持西方金還東方生，金剋木，故榆莢拆是微陰殺。夏三月南方火王丙以女弟，丁為壬妻，見家王持北方水還南方生，水好滅火，故殺薺麥。秋三月西方金王庚以女弟辛為丙妻，見家王持南方火還西方金生，火消金，如成器故可穫禾報社。冬三月北方水王壬以女弟癸為中央戊妻，見家王持中央土還北方生，土好生萬物，故冬至之時，萬物動於黃泉之中，故易言潛龍勿用，孝經援神契曰，瞑津始互濛頓滋萌，此之謂也。
　　八卦在天，乾為天一，坤為攝提，震為豐隆，巽為招搖，坎為咸池，高為軒轅，艮為形時，兌為呈時。八卦在地，乾為金石，坤為土，震為木，巽為草，坎為水，高為火，艮為山，兌為澤。八卦在人，乾為頭，坤為腹，震為足，离為目，巽為鼻，亦為股，艮為手，坎為耳，兌為口。八卦初生，從九官起，當持四十五，籌置子午卯酉中央，各九次呼之曰，水流歸末分八至丑，木落歸本分六至亥，金剛火彊分二至未，土王四季分四至巳，位成二四為肩，六八為足，左三右七戴九履，一五在中宮，主為藏腹實巽，呼天門從乾得一艮八，高舉散三從坤震雷動澤，從兌得二坎水不獨六，從高得四位成三五齊等，若一震陽坎艮各自成位，巽陰高兌餘各有位，一乾當成坤，一復來八九五居中宮卦各居位。
　　月生一日一九，二日二九，三日三九，四日四九，五日五九，六日六九，七日七九，八日八九，九日九九八十一中雨。
　　從十日行三五七九，十一日行三五七九，十二日行三五七九，十三日行三五七九，十四日行三五七九，十五日行三五七九，此為六合部成日月，此中不得妄雨，雨則別有災，慎之慎之。
　　從十六日行八八十七日行七八，十八日行六八，十九日行五八，二十日行四八，二十一日行三八，二十二日行二八，二十三日行一八，此旬中可一雨，天地夫妻陰陽之行，其餘七八屬戊己，不可妄行，各自啟自守結氣，兩相含生，擇其骨，慎勿犯之。
　　師曰：八卦九官，月生六甲，陰陽相配，六合八生，大度八風，二十四雨，三五施行，七九災厄，三五子如施，七五災如施，三一前二後三，八風八炁相配，上元一，中元二，下元三，九一生其中，八風二十四雨亘一施，十日但風炁下，胎息千二百炁，十六日三炁下如雨，天地大度三元炁合，二十四日但風炁，甲子五炁三五，甲申六炁三五，甲午八炁三五，甲戌六炁三五，癸酉陰炁多，癸卯陽炁多，癸巳陰炁多，癸亥陽炁多，甲辰九炁三五，癸丑陽炁多，甲寅九炁三五，癸未陽炁多。
　　癸酉癸卯天地大度以陰陽相配合，子能明知陰陽六合轉相配偶，禁忌三五六合，七九六合，左三炁右六炁，三五七九與二十四神人相應，三五者但行左元上右玄老中太上災疾千二百炁，小疾二五七九，欲養性保命天疾病，三五大要五炁最為真，七炁九炁疾病災，子自三思勿違犯。
　　師曰：八卦九宮月生六甲，陰陽相配，六合八生大度八風二十四雨，三五施行，七九災厄，五行男女生禁忌，子能施行如玄籙，炁混混沌沌，黃白之炁，能相殺能相生，修身念善，但共貪生樂活，有急爾乃施行，恐子不明，故下三炁行法，從壬午癸未始，漢安元年正月十日，日中時出八卷玄籙混成圖書，宣勑男女莫妄施符契，辟除故炁尸注鬼，言災病欲度世，以赤炁過度，戊己白日昇，雲龍倒絕，去雨外兩手過頭滿三，從故玉室出去復還八幽，解十六結，思八炁令炁解生，炁者乃施父生泰玄府母生泰微府，父生丙寅，母生丙申，天地未立，分別黃白，共施九九八十一炁，炁如二兩半，成一左炁上，一右玄老，三中太上，三九九八十一。故令男女先二後三，即是三五子，共三思中章腹目，明三生三起為三生三卧，為三死人之明，以以炁為保，勿違犯。
　　師曰：三五位成，七九災除，三一先行，二四九一生炁，炁如三合成德，思之勿妄施。
　　道以月生一日至九日各共思玄元始炁在頭目，頭念八卦在人身二十四神與三五七九，知之身可度矣。
　　道以月旬之後，其數三五七九，從十日盡十五日，日行三五七九日，此為天地人之六合，日月當明，不得妄雨，可消災，雨則傷敗，枯根糜子，不明三五之法，七九之施，為欲妄施，恐子如魚之失水，人之失炁，雨有害，慎之慎之。
　　道以月十六日施八八至一八，此旬中可一雨，下弦屬戊己，七八可風不雨，二十八日當止，子不能共施三五，但行三五七九與二十四神相應，不與左旡上右玄老中太上相應，三一者三官正炁，前一後二者，上元中元也，兩共卻卧，兩足相距，出入極望元元，三訖過度戊己，嬰兒胎息千二百炁，身被災疾，不復除爾，乃思上下丹田中神二十四炁，亦共思之，三五之神，亦共思之，男左思女右思，勿妄傳，擇其人，慎之慎之。
　　道以十二月相配陰陽大度八生之法玄炁來下，始炁來上，神炁男女各名，其神可共歷度疾病之災，受真四字，名號八字配炁，道出冥冥，入窈窈，三五炁當正身得神仙帝王安寧，萬不失一命可得全，男三炁女五炁，男十二炁女十二炁，十二時相配，各自堅其神，男神王文卿周左右松，女神衛上卿周史公來，如此心自明，勿違犯。
　　道生六合，當欲過五厄，歷度諸災，消去疫炁，口舌疾病不止，先思甲子諸君之神道，隨日名其神，神為厄者上天曹除三官考逮，不念其神章上言誓，歷年日月，不解出入，行來男官乘六十神，加令得陰神日，可質使之，加令得陽神日，亦可質使，陽神五日在陰家，陰神五日在陽家，以故兩相含，今日甲子日，思神還六戎十神，為人走使，今日甲午日，思其神還九夷十神，為人走使，故置子午將六癸神之所歸，人能明六癸，舉事可過度，男女各自保其神，施炁不得妄行，中有不死道，帝自三思。
　　日道生未然，先具甲子諸神，次具二十四神，正月一日隨日名號至十二月，男女神炁同其一，失一者其命不全，故置神位，隨月施行，不可失之錯互他呼召，不為人使出入，若治病疫氣，皆宜自啟天地水三官，與日神併力佐助，道人王甲施行三五七九，子能以受吾真言要語，當共明師口訣旨語，上下九宮入卦符契圖書籙籍，以漢安元年七月七日日中時太上老君授與張陵，口要長生度世尸解白日昇天，子孫係世過度諸災，道陵以二年歲在癸未正月七日日中時授與趙升王長，王稚，王英等，施行黃書契令九宮禁忌，知男女官神所治第八卷，要言出其中，升等授三夫人於莊山北望治，分別卷契，先授赤炁口訣，天地六合三五正行七九配炁，男女生各隨其神，長短衣服，皆共思之，令神各自守，天令錯互人始生，先念精神，如念腦髓生骨完，堅彊羅綱，解十六結，其神散手過頭上止，勿妄傳，慎之慎之。
　　師日：天地九夷，八蠻，六戎，五狄，天地水三官，考召六質，二十四官君，天師女師係師三師君，將三天正杰大赤天一，清微天一，禹餘天一，子能明三炁三五者，可共度厄脫年命除去疫病，要言口傳勿文，按男官二十四炁，女官二十四炁神籙玄籙混成中章，不可不擇其人爾乃傳。
　　子能明此九九，可共消災散禍，中有服食三微，不知老歷度三炁，甲辰癸卯始此為真，甲午乙未丙申六十之歲，恐子左驅除惡逆，不復久事，可守一不可三更甲午道給（出＋自），正月七日，日中時下。
　　以生年受三炁左佪
　　某散二十四神名號
　　方六戎六六三十六
　　校赤炁三君大赤天
　　太上赤炁言天曹某
　　日昇天體輕出八極
　　丑十二時君將吏各并
　　奉清玄元上三天君列上
　　丙寅母生丙申父牟　為某行然母門留為
　　炁願請南方八蠻八　八六十四炁願請西
　　將吏并請十二時君　監察過赤然某書先
　　官將百二十人各共度　諸神賢者陰殘三炁
　　災過我五厄之中某　生應過戊己身得白
　　卯辰南謁巳午未西　謁申酉戍北謁亥子
　　月七日十月五日正　月七日不爾生無受
　　南八蠻唐上卿　西六戎扈公陽　北五狄龐明心
　　南八蠻衛上卿　西六戎孔利公　北五狄王文卿
　　南八蠻杜仲陽　西六戎展子江　北五狄龐季卿
　　左男右女三炁　左男右女三炁　左男右女三炁
　　洞真黃書竟