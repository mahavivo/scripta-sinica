擒玄賦
　　經名：擒玄賦。一卷，不著撰人，疑出于唐宋時期。底本出處：《正統道藏》洞真部方法類。
　　擒玄賦
　　還丹
　　周五行用，成妙丹矣！
　　丹者，剛而去柔；還者，終而復始。斡陰陽而相制，假魂魄以相求，精鍊施生，貫三清於乾馬；昭符造化，運一氣於坤牛。原夫金丹之宗，神氣之主，央龍虎於震兌，配水火於子午。一男一女，諧譴捲以三千；一君一臣，布生成於九五。么諷以卯酉為衛，離坎為榮，研昇沈於八卦，究順剋於五行。瞑津之中，觀無而成有，虛無之內，得重而成輕。一則為本為元，一則為侍為從，賴黃君以匹配，仗金白而作用。淺深神室，四時功而秋成；表裹胞胎，八月鍊而冬種。豈不以天地交感之情，日月會合而成。水要凝而鉛結，汞要乾而金並。烏兔投爐，混成鸚子之殼．；風雲入鼎，嗚返嬰兒之聲。美矣哉！．變几為仙，返老卻少，歲華易而猶在，陵谷遷而轉妙。三皇燬鍊功滿而白日飛昇，群公著修行成而紫鳳來詔。是則若延遐壽，須假靈丹，換凡骨而無濁，成仙骨而禦寒。紫府鼇宮欲去，而鼎中鶴舞；丹臺瓊苑擬遊，而足下雲生。所以宿遇真風，生逢玄旨，周二義而並壽，等三光而齊已，守中元而九轉修成，抱一氣而萬物畢矣！
　　道生
　　天地含化，斯為母矣！
　　漠漠玄玄，浩浩無邊，生自無名之始，發當太一之前。交錯施為，作化物之玄母；氤氳含孕，遂結象於先天。水含其一，火生其二，蠹籥動而生風，陰陽媾而凝地。屯蒙初判，布兩曜而創形，晝夜既分，體三才而建位。諒以龍行九五，運應三田，八卦生從於坤火，五行出自於坎男。數到少陽，受坤艮而征敵；終滿甲乙，併金木以包含，是則出沒神爐，迴還結舍，九土潰而生養，四時更而育化，隨宜應節，水風順雨於三田，普動含靈，火龍行周於半夜。豈不以一氣開闢，太陽分歧，日行暉於海下，月呈曜於天涯，水遇火而騰波，清濁分也，金得木而成土，赤白在斯，欽哉！．稟性分形，隨機化見，當衰旺於九五，乃變通於三一，散為七寶，成富國之奇珍，凝作三花，為濟身之祥瑞。故得陽極即滿，金盛還虧，物輕清而方熟，丹泯沒而罷為。鉛屬陽精，歸元而汞拋生死，烹除陰滓，媾合而豈有榮衰？所以固守精神，專持子母。三者丹之用，一者道之首，還返各歸於本生，天地成同於老壽者也。
　　道源
　　明本根芽，修鍊成藥。
　　源者萬物之母，道者儀象之名，道因源而為孕，源得道而愈生。人聽不聞，在施生而有象；日用不見，蓋宿息而始明。原夫天地之元，父母之本，或應丹房而安止，或指泥丸而巡迅。混沌分形於南北，子孕母胞；朦朧欲碧於浮沈，陰居陽闡。諒以朱含地魄，銀抱天魂，水是三才之祖，精為元氣之根。二景相通，配作鼎爐之器；四氣沖辯，出入玄牝之門。是以黑虎赤龍，青根白蒂，離坎為土家宗祖，土水為金鄉夫婿。雪因水而方結，血因金而柑生，汞遇鉛而始乾，水憑土而可制。豈不以陰陽符合，造化同修，鶴逐鸞飛，勤勤而日投九鼎，雲施雨驟，息息而月降重樓。是以龍主伏藏，子時修鍊，四象凝而丹質，三汞交而光電。初離南國，成秋石於爐中；終返九天，結金砂於海面。但見淘盡陰滓，鍛就陽精，九轉易而丹畢，四時功而道成。養就黃芽，能點瓦而變玉；鍊成白雪，解返老而為嬰。所以老壽乾坤，身固丹藥，登雲而六龍瓊輦，適意而朱州靈閣，翱翔而身隱壺天，逍遙而路歸碧落矣！
　　龍虎
　　龍虎相配，投入金鼎。
　　火男配東，坤婦為宗，產彼虛無之國，住自祝融之峰。生數於三，作離而因名甲虎；德稱於四，變寅而故號庚龍。原夫冠於仁風，生從誕虎，精得水而為汞，血遇金而成乳。初名聖石，霏霏而散作雲霞；坎入崑崙，瀝瀝而流歸風雨。諒以東西剋伏，上下相刑，二八明而圓滿，四象交而中央。＇號自劉安，論秋石而清潔；名因花子，體大鵬之飛翔。是以形影相隨，魂魄相配，烏隱泰山之上，兔出華池之內。一者為武，佐火闕之樞機；一者為文，侍明王之鼎器。豈不筋骨為倡，血肉相投？納水鉛於金鼎，運日精於鐵牛，過火即飛，尋蹤而鬼神莫究；逢虎乃凝，顯化而天地難儔。以彰乎流而忘溫，燠而有質，隨黃輕而變化，逐靈龜而出入。三皇宮裹，結紅雪以飄飄；五帝壇前，起黃雲而霤霤。且夫水出山頂，日見潭心，鉛抱汞而成苗。苜火逼水而自陰霖，鳳髓芝苗，離塵體而無濁。龍甲虎腦，換凡骨以成金。所以玄牝為門，陰陽為鼎，還元而萬事皆畢，老壽而二義終並，超達而有路，飛騰俟覓，則去道遙迥。
　　秋石
　　言日金體名喻秋名。
　　秋者自白而稱矣，．石者因剛以名之。遊自九萬之理，生當一斤之期。金水既分，鉛銀以彰於有象；子母乍見，＂黑白以成於混儀。原其為物，自精化魄，遇陰火而始飛，到金鄉而變白。初離銀礦，隨黃雀入於天河；纔返蟾官，逐清風流於地脈。諒以欲乾清汞，金仗白金，子欲親而戀母，陽要純而去陰，貫滿財盈，仙傳制伏之法，精至必就，孰憂損益之心。異哉！．半夜方中，一陽初起，會赤白而相照，運真水而清沘，迴從尾穴，杪若釀鉛之流形，至中央已成紫金之體。豈不以元氣之母，五味之精，取同馬牙之寶，斯立刀圭之名。若嫁阿郎，要在子孫而相允；如婚楊女，須假前婆而曲成。是以若保於金生，先精於養素，汞遇鉛兮不起，土得水而相付。色瑩如玉，自淮王而強名；性急如龍，因神農而假喻。美哉！．至清至摩，能剛能柔，龍虎平分於卯酉，陰陽盛滿於中秋，輕清上徹於泥丸，形如朱鳳，重濁降自於華蓋，體若素流，所以修養於還丹。貴自於金石，枉將內寶以輕棄，卻取外珍而貴惜，可憐天地之全身，返作三尸之屋宅。
　　河車
　　北方正氣，名日河車。
　　河者取天津而假象，車者在地軸之立名。水因輪而方運，氣得車而始行，秉正於中央，居土而生成萬物；纔臨於北位，善和而陶鑄三清。原夫土寄於離，金處於北，造丹為制伏之用，居物有始終之德。一無正位，凝為變化之機，一有流形，混成黑白之色。一諷以三尊為祖，四海為家，周雨元君之宅，行隨阿母之車，修養金丹，無比則如何措手！．安排神室，其斯而始乃生芽。是以出為鉛形，入為金牲，伏鬼下而柔潤，賴良媒而匹娉。或搬故濁，杳杳而散出重樓；或運新清，息息而還歸中正。豈不以轉因樞轄，伏自天河？降汞火於金鼎，結濛霧於滄波，輕清散作風雲，生於海內，；重濁變為血肉，下自山坡。且夫雖布四方，皆歸一味，尋兩路兮歸於爐鼎，取三關兮入於脾胃。后土循輒於卯酉，乃運於流珠；炎帝推車於子午，受搬於和氣。異哉！．施生萬物，含孕五常，法乾坤而作則，契丹藥而是方。兩降雲騰，我則載歸源海；月移星轉，我則搬入洞房。所以換除塵軀，易成金骨，大道修周於四季，靈丹功全於十月，則知愚人昧而進修，賢人彰而指日者也。
　　五行
　　陰陽精氣，列布五方。
　　化育五行，陰陽至精，居天兮總星之分，鎮地兮得嶽之名。休旺有時，元含生殺之母；樞機在要，盛同造化之行。原夫雖稟二儀，皆歸一味，青抱乾陽之精，自藉坤陰之氣。火生於北，上蒸而含孕三才；水長於南，下降而分排五緯。一諷以絕臨正位，遊注四方，汞偶金而不起，鉛得火而始翔，一馬周遊，皆克衹承於上帝；四物盤傅，自玆出沒於中央。是以龍飛於九天，鳳棲於丹穴，崑山起霧，稟陽而狀若紅鉛；地戶生雲，到秋而形同白雪。豈不以日行有序，道順依常，昭一方明而匪遠，見五賊而自昌。神氣若全，飛騰在此，鼎爐既備，匹配由斯。肇自仲和，位分三五。四瞑兮為長養之鄉，五蘊兮為出入之戶，循環造化，憑意馬以為媒，次第成形，假水鉛而作主。於南屬火，在北屬陰，設象以自分支干，定體而孰辯浮沈？日拘雌烏，以嗚庚中有甲；月含雄鸚，以唱木內隱金是以結象自然，流方四布，假此為表裹之宗，用斯合乾坤之度，未離而猶屬生死之門，悟脫而定超神仙之路。
　　胎息
　　服氣分明，是內丹成。
　　胎者凝而成質，息者聚而成丹，五牙全而瞻戀，二氣足以盤桓。行布四肢，駐風光而悅澤；咽歸六府，扶表裹以清安？原夫去自沖和飄然品彙入之根兮，可保道之源而始貴。焰焰四海，承父母之元精；浩浩三宮，納乾坤之正氣。諒以神為氣主，氣稟精成，玄牝為出入之戶，身體作受盛之城，漸息塵勞，貴心神而不亂；次調關節，使血脈而易行。是以床坐端居，神光視內，納新清而瑩玲，吐故濁而滋榮。初離地戶，息息而過於重樓；纔入天門，綿綿而歷於三昧。豈不神氣符合，人道相明，紛紛氣隨於神化，微微雨逐於風生。存下華池，流作霏霏之狀，閉歸元海，咽為較較之聲。美哉！根盛葉榮，精枯人死，鼓津液而虛受，返本元而方盈，凝住金鼎，依依而形若彈丸；結向荒田，混混而狀同雞子。且夫陰陽鼎異，男女性分，連連而氣通臟腑，久久而身若風雲，住世長年，駐紅顏而美悅；返老卻少，填赤體以氤氳。所以求出世之功，取四時而服，適意而鸞輿前引，登雲而龍駕浮迎。身轉壯而羽翼生成，氣長存而天香馥馨。
　　盜機
　　如有行止，機自來應。
　　盜者觀陰陽而可測，機者克變通而達諸，是於柄大小而同用，權動靜而亦如，賢者見之而福至，愚者輕之而禍餘。原其法自虛無，起諸妙有，前為機而中物，心見賊而延壽。淮王昭旨，三盜動而成丹；軒后明機，萬物因而在手，一諷以喻以元象，起自強名。察神明鳥之動，體乾坤之行，預度淺深，所謂乎可法即法，能量損益，式昭乎可行即行爾！．乃志意深敦，性情仰止，天若發而含化，人若發而成美。陽昇陰降，運神巧而出焉！．兔走烏飛，在心識而見矣！．豈不以玄黃同得，造化符機，事非機而曷取？道非德而弗依。坎戶神爐，我則窺門而入，天街尾穴，我則偷路而歸。美哉！．竊有竊無，賊天賊地，在道而虛音萬物，於我而用成大美。庚龍甲虎，契天人而曲成；離女坎男，貫還丹而有自。故我德而無息，進而弗迴，三傑之模非智；十哲之賢不才。秉道之人，同天運而齊用；修身之士，到神助以斯來。所以善惡盛分，吉凶是應，慕久視之休祥，探長生之果證。九年承覆載之探，功縿鸞而仙鬢來迎，累歲荷陰陽之造化，駕鶴而玉童皆至矣！
　　擒玄賦竟