太乙元真保命長生經
　　經名：太乙元真保命長生經。不著撰人。一篇。底本出處：《正統道藏》洞真部本文類。
　　太乙元真保命長生經
　　太乙元真曰：積陽為神，積陰為形。陰陽兩半，合成其身。猶如日月麗於虛空，晝夜不息，各行其分。憂悲喜怒遞相攻奪，生老病死因之而有。夫前識者，道之子，形化者，道之母。既知其子，須識其母。母者，太上之分身也；子者，本心中之一也。二者合同，胎養形魂。人能識之。可以長存。故善精思者，內視不瞬，內聽不昧。使欲者不欲，不欲者欲，以陽化陰，以和化心。心和黑靜，陰弱神正。神正則精專，精專則影滅，影滅則形忘，形忘則神應，神應則和同。和同則天上精光可入，精光既入。陽黑獨化，舉身排空，所適元礙。亦如還丹入口，卻諸陰累。專陰致神，以致不死。暗爾仙眾，諸神文咒曰：三清上境，太乙元真，布和法化，開光度人，煉魂日官，校魄月輪，天帝總黑，地官飛塵，千二百靈，萬二千神，合成仙宅，立為真身。真身之中，七政九宮，心光朗耀，照玄明宮，明空大神，和氣心真，內清五藏，外召五神，精思不窮，開光度人，老者反壯，故者還新，飲食六甲，三景同春，十二吏兵，保衛爾身，日誦千遍，上朝元君。元真老君，至道獨存，保爾元命，衛爾靈根。勤叩天鼓，和形煉魂。齊誦不忘，當見神尊。策空駕浮，昇天躡雲，誦前咒訖，則注目存，神引神黑，攻一切人身中萬病立癢。若修長生得道之法，即誦此咒。滿十萬遍，即端坐內思，更莫外綠。不經十年自然成道。若護國。
　　帝主保時道君，當誦此經，沖神保命，行功救人，陰陽不愆，風雨調順。若有兵革水旱，當依《太乙聖真經》鑄十六真人及太乙真像。修行齋錄，則所向皆勝，其法具載《太乙聖真經》。若逢修真道士，則盟壇受之。若遇凡流，則不得妄傳，必殃九祖，謫罰六親，戒之1．秘之：如護眼目。諸仙聞已朝禮依行，各還本官，精思妙道。藏之金櫃，秘之玉函，晝夜齊誦，勿常示人。唯仙門師，當依此教。
　　太乙元真保命長生經竟