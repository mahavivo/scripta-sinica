還丹歌訣
　　經名：還丹歌訣。原題元陽子集，約出矜晚唐五代。二卷，上春輯錄諸家還丹歌訣十首。下春為元陽子（羊參微）所撰《金液歌》。其歌訣與《元陽子金液集》所載相同，但注文不同，底本出處：《正統道藏》洞真部方法類。
　　還丹歌訣卷上
　　元陽子集
　　古神仙身事歌
　　世人不知道淺深，輕視端倪生信心。信心本自不堅固，誤失研哈道莫據。妄傳輕信終顛錯，生死玄門誰忖度。元機一萬六千門，鍊魄鍊形並煉藥。博學天人必取完，上天以此擢天官。寡聞孤陋凡夫見，欲作天人應是難。人問或得一方衛，道術萬中未知一。自古修仙修不成，番皆此輩多乖失。休信鬧市閑道人，搏酥吐骯復吞津。河車導引矜初學，未達希夷饅屈伸。房中採運誇奇特，不是迴黃並轉黑。沂流顛蹶必傷元，卦氣更應乖法則。火毒炎時必耳聾，無丹空遣氣朝攻。少思寡慾元無病，諸術觀摧四大空。忽復停廚綿歲月，藥停氣停無暫闕。落死根源本不然，徹頭五臟須虧竭。口中或吐一朱櫻，非是身中內五行。不會陰陽成至藥，死生依舊屬三彭。更或餐霞吞二景，害目轉旋如響影。行氣之人法度多，自取風邪殊未省。或飛符篆驅鬼神，金丹未遇牢幻身。百骸散后還歸土，一物反佛冤鬼親。或論出神修定觀，妙有真空元未見。饅云借舍與投胎，四生隨想還輪轉。或巨餐兮或巨盃，朱顏巨力語如雷。時人歎有真仙術，只是全陽稟盛來。或醉眠兮臥風雨，此綠酒力為寒祖。醒時戰慄一單衣，算來無異常人苦。說內丹，空假相，妄想之人多罔象。思淫室女不生兒，牝卵之雞無實狀。或稱異代永年人，劍訣曾傳遇洞賓。誑卻顛頑無識者，晨昏盃彎兩相親。或言黃白來相賊，草石萬端生幻惑。神仙藥在五行中，福行何人消遣得。如此之徒事最多，飢寒苟且免蹉跎。不知大道真根蒂，老死如麻豈奈何。古仙也有償前債，離相微行潛乞丐。邊同泥土瓦礫中，不同自蘊瓊瑤在。假道郾中倣此倫，口中無語可驚人。不知文字不行行，貧苦分明是墮民。修仙須是先功行，行滿天人陶性命。空言慕道不修心，一死還因心未諍。又有輕知便卓菴，沽名釣譽效圖南。無成迴首並身死，研遣時人起謗談。又有薄知禪語者，心頭萬象元難捨。一日行尸身暴亡，眾云遷化並尸解。大道逢真理不然，上昇拔宅古今傳。迷徙術誤還身死，卻話神仙形不仙。試想妖訛邪幻術，飛空履水猶周悉。何屍神仙變化門，不能反老留形質。度生濟死須是丹，五行換過氣形完。金丹自得天人壽，諸術唯暫可延年。仙訣明傳在人世，三洞四輔何勝計。高仙自古出王公，偏見凡愚安得濟。昔日天師遇老君，受經千帳降天文。葛洪萬卷猶為少，思邈隱居皆博聞。昔人通悟憑文義，今人偏執師貧士。智者因文始遇師，下士尋之應未易。古今學者骯《參同》，旨趣元中顯異同。不識本源真旨趣，此書到老的朦朧。謂之內，說鼎說爐還似解。謂之外，無質生質還難會。《參同》意旨本分明，不遇師傳終自昧。天付幽微度有綠，逢師遇訣見真鉛。真鉛本是水中金，生自恍惚天地先。北方太陽南方月，黃銀白金齊二八。龍虎戰爭金木交，先液后凝膏體滑。八十一色真坎離，藥生造化三五一。有時啟口問同倡，白虎熬樞誰得知。黃鐘律迥加大簇，直符直事循星漏。戊寅申官分至程，甲子己巳分元候。卦火虧盈匝九元，青黃赤白相迴還。爐中別有一天地，寒暑晨昏經飯山。造化賊來難顯說，五行相生更相伐。一日之中奪一年，一年更互是一月。月行丁上藥低昂，此是金來歷火鄉。月行丙上還丹伏，巳上金生汞性亡。子到巳宮乾體足，午至亥終重起復。返還消長鍊陰陽，誰人識得真金木。卯酉從玆見木金，甲庚之體本浮沉。周迴既未三十輻，一月推排見轂心。二月斗旋西首杓，四陽應候榆花落。八月魁臨正酉方，薺麥秋芽知木作。剝卦丹成卻殺人，九還來活卻迴魂。伯陽白狗暫亡處，此事問君聞不聞。餌來宿疾般般起，遂易皮毛兼骨髓。玉肌皓齒反童來，別是桃源一仙子。刀圭點汞變黃金，鉛錫霑時色愈深。肘後神之遊八極，經行山海鬼神欽。神丹至真非有質，三卷《參同》標不一。好認日晶並月華，分明不是世間物。誤者朱砂與水銀，更將金石用為真。真金欲死如灰土，因此得名明窗塵。我曾隱密逢師指，即是華池正神水。得道憑綠出自然，富有之門誰信此。世眼窺余病染軀，便言病累此言虛。不知我是天魔試，大藥霑時疾自除。我綠到此知其一，特地無心營小衛。此心已達神仙門，凡軀暫有凡夫疾。成聖成仙上上機，是人有分總皆知。三毒貪瞋幻化來，三宮注定有誰猜。物隨否泰來兼去，物在昔人安在哉。世人色相為身累，不得逍遙偷鍊己。浮華萬物本來空，贏得一場榮辱死。曾棲淡薄已多時，經訣將通始遇師。一鼎流珠天上藥，蒲桃酒熟海山期。君不見，天人須選天人學，玉圭須琢用美玉，上天不催下愚人，良工不選磚瓦撲。勸君博覽須廣尋，一箭未能興羽林。仙師須飽天人學。真認赤毬青布襟。
　　吳真君歌
　　神仙術，實難遇，縱使勞神須見苦。旋修陰德旋尋經，功至一朝還頓悟。大還丹，非小事，人得服之遊天地。莫將死寶合生金，凡汞凡鉛皆不是。汝要識，世問有，子細思之如釀酒。木精作飯七迴蒸，金液作麴鍊須久。西方土兌華池水，此物從來動神鬼。密閉兌頭運一周，人得服之換骨髓。汝若識，黃芽麴，制了將來似花菊。時人不識世鉛為，世鉛根本元來異。木精金液非二味，陰陽黑極自然制。鉛汞米麴雖然似，須得四黃運柴水。若無柴水變化難，九運七還何自制。古仙從來論二味，不說從來制伏事。如今說破亦無多，只要九元尋火記。術士徒看千卷經，方知此歌是真義。木作青龍金作虎，日為朱雀月玄武。四象交泰入中宮，長生不難於己戊。金木水火以成塵，不知去得誰為主。世人不會至人言，自以胸襟日師古。更將失路指迷人，不覺自身化塵土。勸君鍊藥須識虎，陽得陰兮自合互。三百六十似凝素，淑女復為長生母。功完只藉九重城，餌之千日身騰舉。
　　鉛汞三五－詠
　　鉛向鉛中出，鉛同性不同，若能知皂白，白日是仙官。其一赤也。用水莫安銀，其鉛不可親。但得青龍出，變化自然真。其二黑也。火二水一，歸三在束，為龍作雨，待虎生風。其三青也。五者土位，戊己之功，帝王御物，無所不通。其四黃也。一中有一，真一為陽，是木之母，列在西方。其五白也。
　　真曉真人日：金水白為銀，水銀，白水土為金。朱砂。陰陽與大藥，煎在此中心。四象五行，並在其內。以上二物變化成功，即是三清之士。
　　魏真人歌
　　震離坎兌分形象，鉛汞先須定偽真。龍別束瞑雖隱跡，虎辭西虜始通神。南方有火候降制，北上泉生解換門。柢此兩般為造化，漫將八石混凡塵。
　　逍遙子還丹結集
　　逍遙子還丹結集，假同婚媾，證義成就，以其藥物，君臣主客，感應相成，列成三件。如左好聽，好聽有物。有物幽幽冥冥，混混沌沌，精精靈靈，天不能殺，地不能刑，因何而有，從何而生，成而不死，故號長生。龜須九轉，雞須七還，骨節既強，肌肉又安，精神爽朗，各駐其顏。是以知女堪嫁，知男可婚，良媒引接，叔以乾坤，良辰吉日，親眷雲屯，肆筵設席，內外駢闐，阿喇喇甚華鮮。鋪黃金為席，白玉為氈，高低次序，斑坐英賢。鹵人心膽大，直坐大蟲邊。餘諸豪俠客，迤邐共聯綿。紅紅赫赫，褊滿屏問，白頭翕鎮局，青龍子看門，門前車馬，合雨庭軒，紫雲繚繞，金鑪香然，馨香郁馥，上徹九天。自然廚裹炮炙煮煎，坐上即呼喚，嘮咯便相連。鬼子盧兄交酌酒，束家子弟遣添鉗，代赭郎君邀把板，諸家子弟命調弦。長長引拍春楊柳，一齊飛動紫霞煙，二黃四白當令全。來去上下，趨驟馳奔。人前馬後，吐納嚥溫，有禮有義，無黨無偏。或稱萬歲，吟悅千年。歌調渭沸，滿局听歡，主人恰見，悅暢心寬。喚不灰子，來添鑪火。榆甘子來，拭臺盤，添蔬菜，益鹹酸，熱暖酒，莫教寒。好當戶，舉平看，情人欲別無多日，莫憚更深與夜闌。主人翁和聲慰客勞，動諸賢。貧家禮會，是宿世因綠，無可衹待，深謝周旋。於是客皆踴躍，答以言謙。半稱醉，謝狂喧，空手玲面，惱亂吾賢，三日六夜，不得安眠。供養貧兄弟，悚愧實難論。主人曰：生長如樹，兄弟同根。有女及姅，不可不嫁。有男及事，不可不婚。今朝既相證，他日記深恩。主人住，客即去，心意懸懸。八九日來長閉戶，今朝始得乍開門。是時也，禮已備。樂過時，親族散，婦人歸，唯男與女，獨自依依。如日與月，歷劫相隨。此之一法，道之根基。非聖賢之莫測，非神明之莫知。唯我與師子悅得之，切宜密行。密行不失，與道不離。勿令三泄，勿使五知。若當如是與道，祕之祕之，如此不可思議。逍遙子曰：曾在玄，雄在虎，可憐金木水火土。其中有箇白頭翁，終朝指示青天路。有綠至士若逢之，努力殷勤好收取。又曰：有道可傳揚，祕即天道昌。欲得長壽者，孝順阿耶孃。
　　峨眉竇真人九轉詩
　　巖叟承恩寵，燒丹在禁闈。釜中諸藥化，鑪上水銀飛。璧合秋霜＇色，光含夜月輝。總由明主感，能使道精微。
　　卻取抽成汞，還燒遣作砂。上仙方祕密，中禁藥精華。紫黑含真色，朱光雜曉霞。欲將同一體，須更猛三花。
　　轉轉窮微妙，重重入杳冥。由將藥砂體，部變水銀形。黑合秋霜靜，朱光夜落星。自然成詫女，何慮不通靈。
　　白錫雖初化，黃芽制已凝。元如天降雪，映似結池冰。研土乾和炒，羅灰濕拌蒸。仍須看黑色。更待鹵鹹澄。
　　文武長調火，陰陽鎮作鑪。釜中看黑過，鍋裹定真虛。炬石重繚養，防非六藥塗。已堅如合璧，何處覓流珠。
　　硝石臨湯沃，碉砂浸水煎。鹹贏只是轉，礬細不須研。舊白初凝硬，新黃色未堅。欲將持入火，由怯水銀煙。
　　罷火開丹鼇，成金去藥泥。瑞光連日月，真氣雜虹蛻。形勝參金鼎，精華向馬蹄。由須九轉畢，看取一刀圭。
　　化粉初研鍊，臨鑪定否臧。似塵驚半紫，如緬訝全黃。瑞作三莖穗，靈含五色光。待抽金毒盡，特獻玉階傍。
　　玉律春初至，金丹帝感成。南山同聖壽，束海比時清。福是玄元德，功由至道呈。小臣雖有術，仙士謝茅盈。
　　青城羅真人上明皇白金小還丹歌
　　帝問真人日：道本無二，同歸乎一。藥有多功，身寧濟惠。願垂憫念，速救餘生。
　　真人曰：
　　身在和黑，藥同元滋，二道符機，衰朽自差。莫希大藥，日月難期。一味白金，延年益壽，
　　仙人保祕，不妄虛傳，但能祕之，無輕泄爾。
　　凡一十二首，
　　法藥變化，無非水精，六芝潤色，黃芽自生，陽光不起，陰流無聲，道方祕易，學者難成。
　　既養黃男，先禁家鬼。盡死扶金，餘生制水。世人能明，並窮斯理。親奉聖言，事難自揣。
　　籠虛其底，免被炎馳。知白守黑，清黃一支。能忌陰穢，不逾百時。延生大道，易解難知。
　　黃子淳淑，自娶玄妃。金成力厚，藥就身肥。土宅三分，火房二儀。至德消陰，純陽幽微。
　　一味白金，固人衰朽。雜性難防，同心易守。服食千粒，百日無咎。萬病漸除，天年地壽。
　　言依口訣，親貴乎傳。七日自伏，萬刻牢堅。千鍊萬煮，託在五賢。好蘊金器，不絕玄關。
　　赭塗四壁，丹守圓扉。一居火匱，二處灰池。五蟾可保，三烏無疑。道情未速，益日加奇。
　　一黃二白，三銖兩作。養至滿蟾，生其高鶴。事忌他非，道身自樂。傳受非人，天殃地虐。
　　芽屬黃男，藥在玄女。外助無非，玉芝清醋。俗士多聞，道君少語。用物參差，虛受辛苦。
　　銅鐵壞形，丹灰損力。欲驗其神，須存本色。一陰一陽，事易候則。異族同群，自種刻棘。
　　殺青龍，須白虎，自然感化無風雨。雪花飛。雪花飛，魂歸魄已歸，
　　聚散既由壬癸水，玉神華蓋體無為。湧泉水，湧泉水，春夏秋冬深無底。
　　要行天下時，厚暖自然制。
　　太白韓蘊中火記歌
　　夫大道弘遠，陰陽難窮。造化發生，世人莫測。妄談虛而白首，謬制作以亡財，比求延命駐年，反卻傷伐短壽。古今好者，過喪億人。例抱乖非，不明宗旨，及臨鑪火，盡鍊朱砂抽汞，稱陰對於黃石，或將鉛而入汞，或飛汞而入流，或鍊土而言金，或烏乳而為蜜，銷鉛投汞，稱是黃芽，汞入庚辛，呼為龍虎，汞為大道咸盡非，心若為利而可親，夫為丹而大謬。余積歲好道，不悟真元，如斯制伏，皆親歷試。見世人之疫斃，深切哀傷，觀生死之倏爾，何處訪道。故述要妙，將顯學流，細詳陰陽，總願悟道。夫鉛者，坎中之男，正屬壬癸，鍊陰銷爍，九轉浮沉，數足成乾，故配西位。世人常見，不曉真元。虎亦現形，為剛利黑，上騰天而為雲雨，下降地而為泉源，玉質九還，金公滅火，全由白雪也。夫汞者，離中之女，正屬丙丁，萬物滋榮，皆受其黑，上應青陽而有信，下隱白藏而潛沈，龍騰天而見木精，春發來而花藥卉，朦朧恍惚，只在目前，七返還魂，妙花碧水。若以省悟，玄奧皆明。瞑目之流，難為眺望也。是以月中之魄虎，鍊曦和日中之魂龍，伏桂影二黑，相感結為夫妻。坎在三華，成為至理。故彰要妙，以示知音。兼詠天符十三首，後學詳覽，必契真元。若獲此文，請不妄泄也。
　　復始纔陽發，循環順節移。龍潛騰未得，虎伏叫聲希。二黑相方會！三花兆啟期。火盈臨九數，虧折卻來歸。
　　二九臨鑪日，乾坤氣正交。金童來剋木，土鎮水胎胞。感應相吞瞰，和同在意調。進時加刻漏，退即卦依爻。
　　道泰親承候，陽和始發生。律移□ 孟月，斗建守寅行。君子心乾惕，陰陽順節萌。三旬終出戶，檮治再還烹。
　　榆死魁臨卯，三無正是時。日魂和月魄，此兩精合為大道也。龍虎自相持。大壯成規矩，花開向桂枝。罷鑪停火候，青色轉光輝。
　　萬木盡含陽，花開滿路香。金雞乘大火，朱火精。玉兔卻虧傷。水精。至士憂生死，尊卑倏忽亡。藥成朝大帝，服餌滅災殃。
　　苦節鍊成乾，修丹在志堅。虎傷龍帶血，金殺木無煙。陽盛陰將至，榮來衰自然。擊聲同磬響，觀視得延年。
　　初六到南宮，陰昇娠啟蒙。刻頻移律呂，持節遞相攻。五日纔虧折，三花運數供。取來臨戶看，血點幾千重。
　　小吉柄天符，陰來遁積孚。金公賡筋髓，朱烏握機樞。道體同天地，沖和藥在鑪。莫將為變化，服餌死皆蘇。
　　否閉三陰降，將軍殺黑多。牽牛星漢會，織女渡天河。甲乙變傷木，庚辛劍始磨。令行巡節候，寒暑總經過。
　　月合天剛至，風生薺麥芽。土公親祭祀，涎壇養金砂。桂影圓霄漢，曦和韻紫霞。鴻來玄烏去，將見水中植。
　　冷黑傷時物，陰來萬木凋。菊花尋戊己，赤血斬龍腰。剝爛將為土，離鉛見即消。苦心修至道，莫恨路迢迢。
　　上六居坤位，陰陽括始終。帝男業作髓，離女血殷紅。二八當交合，三人義不同。開鑪看至寶，服即變衰翁。
　　重歷純元地，陽潛造六寒。三旬攻荐至，六九始成丹。金膀書名字，仙宮立醮壇。厭離人世患，羽化去乘鸞。鹽膽米，左味煮帝男帝女，三日三夜，左味調黃作匱，養一七日也。
　　楊行真人歌
　　世上人人總愛藥，箇箇元來尋不著。也道用鉛不用鉛，及至用鉛還只錯。尋不著，莫生瞋，都為黃芽不得真。有信有行堪分付，財色不染是真人。潛拯濟，莫彰露，本覓長生卻短祚。慎勿將身遊貴門，醫卜經求且閑處。未能隱，沒閑處，且去經求無病藥，長生樂道何憂慮。
　　鉛為君，汞為臣，火為使者。赤血將軍，守陰守陽，制御伏藥。藥成先用點水銀，水銀被點堪服餌，鬼官不追人不死，世世喧喧若得之，閑處經求莫干貴。心口訣，手眼傳，制伏只在黃芽邊。心口不次，手眼不傳，耽荒酒色，與道無綠。
　　丹田水結黃芽起，百日養來伏火矣。陰居陽鼎是金丹，十月養之堪服餌。服餌由來駐顏色，容鬢不衰定心力。賣丹賣藥住人間，壽命千年人不識。
　　長生藥，不死丹，世人欲作尋復難。心猶豫，意遲疑，八丹方法由來有，如何不取一門知。二人語，共商量，日夜尋思不死方。若取黑鉛並姥女，騰身天上自翱翔。一為左，一為右，陰陽具足還丹就。真須鍊，必長生，逍遙自在紫蕾買庭。
　　世上喧喧車馬人，紅顏綠鬢不長春。藥術相傳萬甲子，學者忙忙尋不真。若交箇箇識黃芽，世問那得有貧人。
　　老翁老婆造大藥，鉛汞二金用不錯。出湯入火少精神，半生半死相依約。依約由來一甲子，上陰下陽相伏矣。世上喧喧若得之，鬼官不收免生死。鉛是鉛，汞是汞，世上人人總能用。草黃芽，木黃芽，世上人人總饅誇。自古口傳不形紙，燒者徒勞盡破家。
　　西方白帝居武都，裹有鸚冠眾所須。華池固濟經七日，妮女因媒尋得夫。看鑪切候四時黑，冷暖寒溫心不寐。供養仙人禮度周，一點黃金應滿地。
　　鉛汞二陰，還丹之心。相制不難，人迷不尋。學者不見，徒費千金。堪得指教，作福拯貧。如斯之用，天人不瞋。非道破除，天之大怒。惡病加之，遭官刑獄。
　　黑類不同居，母子相依約。不得鉛黃芽，制伏還不著。黃芽陰中伏，白雪陽中作。將入火中燒。陰陽相繫縛。母子不能逃，生死不離卻。
　　丹砂丹砂，濟命濟家。能濟我命，能濟我家。能生詫女，嫁與黃芽。事夫潔素，無喜無怒。禮樂周旋，晨昏節度。金亦可作，世亦可度，作金不成，徒然自俟。
　　汞結本在丹田中，次居陽鼎黑相通。和合三朝方始住，還知大藥在鉛中。先入陰鑪成大白，后居陽鼎變金丹。世人若達其中理，水銀被制不為難。
　　朱砂水銀入鉛池，收得黃芽人不知。本是仙人留口訣，有綠相遇還要師。師須分明傳口訣，世上喧喧少言說。七十年中付一人，分明還須有仙骨。
　　世上求道，酒肉愚癡，百年欲過，顯顯不知。金公制伏，還丹一支。朱砂伏火，治病無疑。長生有望，堅固無疑。不一哀不老，彭祖同時。
　　古仙取得赤銅精，一兩水銀一兩精。砲砂半兩漿水煎，從朝至暮體能堅。入銅入鐵鑄鏡力，鬼神怕懼不能言。若得至人留口訣，事須保愛始長年。
　　陽精若堅魂自立，陰精若堅魄自成。魂魄堅強心有聖，紅鉛朱汞更能靈。得遇仙公留此術，魂神魄立自長生。
　　能知少女，必定還精。能伏朱兒，必定堅貞。金精石髓，是魂之靈。能修者聖，能伏者靈，鬼官不追，仙籍有名。
　　五十六十堪分付，此處由來始堅固。還須醫卜掩行藏，行住坐臥無憂慮。
　　自古來來多少人，都綠此術損亡身。須學陰陽兼卜相，混俗經求且外貧。
　　堪分付，遞相傳，拯濟元來此道門。妄傳之者遭殃禍，父子龐疏不合言。
　　欲覓丹田本是鉛，朱砂被制體能堅。但得至人傳口訣，紅鉛入水大丹圓。
　　一一事須心口記，造作還須手眼傳。河車覆載丹田裹，伏火總在黃芽邊。
　　金公能住水，黑鉛有黃芽。變此黃芽水，用水作河車。
　　南方赤帝髓，本是太陰精。古仙能奪剝，卻取水銀形。
　　二精合會，還丹之心。若逢此理，不假遠尋。黑鉛取陽，朱砂取陰。
　　還丹歌訣卷上竟
　　還丹歌訣卷下
　　元陽子集
　　歌曰
　　真陰真陽是真道，
　　真陰陽者，是真水火，非世問水火也。
　　只在目前何遠討。
　　世人日見其道，不自悟也。
　　凡流歲歲燒神丹，忽見青黃自云好。
　　時人不知正道，恨用鉛汞也。
　　志士應須求法則，
　　須知規炬，則而行之。
　　莫損神心，虛見老。
　　不得真訣，皓首無益。
　　但知求得真黃芽，人得服之壽無考。
　　若得真黃芽，服之自成道。
　　青龍逐虎虎尋龍，
　　龍汞也，虎鉛也，汞愛飛動，被鉛制之不起也。
　　赤禽交會聲噹唱。
　　汞被朱雀吞之，自作嬰兒之聲。
　　調氣候，
　　運火不失節候也。
　　運離宮，
　　離官者，火神也。
　　靈藥入腸身自沖。
　　靈丹入口，為真人也。
　　黃芽不與世鉛同，
　　黃芽是大藥根基，非俗人所解。
　　徒以勞神不見功。虛室自玆生白首，
　　何處悠悠訪赤松。
　　赤松子者，仙人號也。
　　神水華池世所稀，
　　神水華池，大藥根本，非世問几鉛汞也。
　　流傳不許俗人知。
　　抱朴子云：此樂若使尸人知之，天下仙人成群也。
　　還將世上凡鉛汞，相似令教總不疑。
　　諸仙共祕，但說世上几鉛汞而已。
　　五行探妙義難知，龍藏虎隱元坎離。
　　還丹之術數過百，最要須得金華池。
　　陰陽之道，難究根源，若信古方，終難成也。《參》云：黃帝美金華。故鉛外黑內懷金華也。
　　丹砂之位元非赤，四季排來在南宅。
　　丹砂非赤，位居南方，所以世人不可得源也。
　　流朱本性無定居，要識其源是秋石。
　　大丹須得秋石，故淮南王鍊秋石也。
　　日魂月魄二黑真，
　　此二熙日月之精，非世問所解也。
　　含胎育子身最神。變轉欲終君自見，
　　分明化作明窗塵。
　　《參》云：狀若明窗塵也。
　　鉛汞一門不可依，金丹祕說聖無知。
　　此祕聖道，無人知之，世人呼鹽為聖，無知也。
　　莫將世上凡金石，論年運火競相持。
　　若將世上几鉛汞，修鍊無益也。
　　天生此物應虛無，
　　此物應微妙之熙結成，非造作結而成也。
　　為妻為子復為夫。
　　此藥如君如臣，如母如子，如夫如妻，如魚如水也。
　　三五之門唯日月，分明卯酉坐為初。
　　若人知三五，終身無憂。若卯酉是長生之位也。陽界所生，陰熙坐位也。
　　乾坤不得相違避，至事元歸在天地。
　　天地是大道也，世人日用不知也。
　　十月懷胎母子分，賢者何曾更連棄。
　　言其轉數終，鍊靈藥迥然，棄母而子獨居，故賢者何曾連棄。
　　含養天然稟至真，沖和之黑結成身。
　　《參》云：天生玄女，地產黃男。
　　富貴總綠懷五彩，豈將鉛汞共相親。
　　此物含受五行正熙，今人呼胡鉛是也。
　　玄黃冥漠不可辯，
　　世人不識鉛汞也。
　　鉛汞之門義難顯。
　　言世人不識陰陽也。
　　世人不曉定其元，細視五行君自見。
　　言五行者，金木水火土是也。
　　嬰兒遑遑不可悟，徒自勞神虛見苦。
　　世人不識靈妙之要，虛勞神思，不見其效也。
　　但知會取聖人言，分明即是上天路。
　　三五同居共一室，
　　龍虎號三五也。
　　一夫二妻為偶匹。
　　一二者，水火數，土五也。
　　要假良媒方得親，遂使交遊情意密。
　　陰陽之道，須得良媒，良媒者神水也。若得良媒，夫妻自然和合也。
　　陰陽冥漠不可知，青龍白虎自相持。
　　龍虎入室，而不可解也。
　　年終變轉相吞瞰，白虎制龍龍漸稀。
　　年終轉數畢矣，似能別汞漸乾成寶也。
　　乾天為陽坤老母，
　　言一陰一陽謂之道也。
　　南方朱雀北玄武。
　　南方火神，北方水神。
　　年終歲久俱作土，時人何處尋龍虎。
　　水火俱成土也。
　　三人義合共為宗，
　　三人者，鼎三足。
　　常欽日月照其中。
　　日月二熙，入於鼎中死也。
　　已遇三花今再液，九轉能終歲月功。
　　九轉者，陽數極盡。三花者，火也。
　　青龍本質時言東，
　　東方甲乙木，汞也，震象青龍也。
　　巳合乾坤借位中。白虎自玆相見後，
　　白虎者鉛，黃芽為之。
　　流朱那肯不相從。
　　流朱者，汞也。性好飛走，得鉛制之，不可走也。
　　欲識丹砂是木精，移來西位共金并。
　　丹砂是木精，合鉛金，成大道。
　　凡人何處尋蹤跡，恍惚之問在杳冥。
　　《老子》云：杳杳冥冥，其中有精。恍恍惚惚，其中有物。
　　龍虎修來五轉強，鑪中漸覺菊花香。
　　言藥鼎中如菊花香。
　　如今修鍊正當節，莫恨悠悠日月長。
　　修鍊運轉，須看火候。
　　悟者由如返其路，迷徒不易尋蹤苦。
　　悟者非難，迷人不易。
　　三人運合同一源，本性何曾離宗祖。
　　三人者，三物也，是水火金也。
　　一人本有一人無，
　　西方白虎為有，東方青龍為無。
　　金鄉為婦木為夫。
　　金陰為婦也，木陽為夫也。
　　玄冥深奧不可度，
　　大道深玄，不可制度。
　　至事何曾肯畫圖。
　　保祕大道，不可畫圖明之。
　　天玄汪汪配地黃，
　　天玄地黃。
　　兩精和合歸洞房。
　　二熙俱入鼎中也。
　　白液鑪中隨月化，
　　隨日月變化也。
　　時人服者瑩心凍。
　　時人服之，能除萬病。
　　金木相傷誰定源，乾坤運合自相連。
　　金剋木，木生火，火能消金，相生相剋，世人不了其根源也。
　　世上共藏陰大白，何人能解黃芽鉛。
　　黃芽非世問所有，故人不測也。十一月壬癸水位，以一陽生，反為陰大白。
　　至事元歸在坎離，
　　言真水真火，是即黃芽，非世問水火。
　　世問鉛汞莫相依。
　　若使世問几鉛汞，誤殺人。
　　賢者共藏人不見。
　　賢者能行持，故几人不可得見也。
　　淮王修鍊金華池。
　　淮南王鍊三十六水，能變化五金，盡為寶也。
　　九轉鉛精數欲終，開鑪忽見藥花紅。
　　言大丹數終九轉，其色紅蓮花也。
　　水火變來俱作土，
　　水火相持，自成灰土。
　　時人何處覓金公。
　　鍊至九轉，俱死成灰土，非正色也。
　　鉛汞相傳世所稀，
　　若遇靈丹，不可妄示非人。太上科罰，七祖受罪。
　　丹砂玉質雪為衣。
　　丹砂色白，至士呼為秋石是也。
　　朝朝柢在君家舍，日日君看君不知。
　　世人日日見之，不知道源也。
　　還丹入口身自輕，
　　大丹入口，令人羽化身輕。
　　能除久病去妖精。
　　大丹入口，法三尸九蟲，安和五藏六腑，無病所入也。
　　貪愛自玆無染著，能改愚人性與情。
　　大丹入口，令人不染惡疾，愚者變成賢人，與古仙齊名並軀矣。
　　沈浮恍惚性難辯，誤取迷神年月遠。
　　欲知靈藥何日成，陰陽應須終九轉。
　　誰料靈砂出世塵，三花合會虎龍親。
　　君看前后鍊丹者，侯殺千人與萬人。
　　還丹歌訣卷下竟