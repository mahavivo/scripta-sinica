西嶽華山誌
　　經名：西嶽華山誌。金王處一編。一卷。底本出處：《正統道藏》洞真部記傳類。
　　西嶽華山誌序
　　凡古之士，合作神藥，必入名山福地，不止小山之中，何則？小山無正神為主，多是木石之精，千歲老物，此輩蘊邪之氣，不念為人作福故也。謹按山經云：可以精思合作神藥者，華山、泰山、霍山、恆山、嵩山，餘係中州，或在諸侯五服之外，其問稱名山者以百數，迺不可以遍舉，此皆有正神在其山中，或隱地仙之人，又生芝草，若有道者登之，則此山神路之為福，其藥必成矣。吾鄉金城千里，控壓三河，川英嶽秀，太華位焉。夫太華者，坐抱三公，抗衡四嶽，終南、太白卻立而屏息，首陽、王屋不敢以爭雄，西觀昧谷之稍昏，束顧扶桑之已白，更無峻極，惟戴高穹，蓋得太素之元精，稟金天之爽氣，作成萬物，分主兌方，預之於十大洞天之中，則極真為號，含藏日月，吐納雲姻，生象外之樓臺，匪人問之風物。目之於十八水府之數，則車箱有潭，束南江海，地脈潛通，載祀典而為常經，投金龍，進玉簡，若夫仙掌雲空，蒼龍日出，千山捧嶽，嵐氣川流，翠撲客衣，經時不落。已而，斜陽映山，蓮峰弄色，如金如碧，匪丹匪青，奇麗萬千，不可名狀。松生琥珀，夜即有光，地出醴泉，為國之瑞。固宜降五靈玄老，隱函谷真人，或星冠羽衣，乘雲而謁帝王者有之，或寶車羽蓋，駕龍而覲大羅者有之，招邀真聖，總集仙靈，則此又華山為一都會也。吾友王公子淵，先覺而守道，獨立而全和，每語人日：我欲曳杖雲林，舉觴霞嶺，斯志積有年矣。方畢婚娶，棄家入名山，修鍊金液，不有太華，其孰留意焉？人曰：可矣。公遂取舊藏《華山記》一通，慮有闕遺，更閱本郡《圖經》及劉向《列仙》等傳，有載華山事者，悉採拾而附益之，俾各有分位，不失其叔。以山水觀之，則峰穴、林谷、巖寵、池井、溪洞、潭泉之境，可得而見；以祠宇觀之，則官殿、寺廟、藥爐、拜壇諸神降現之處，可得而知，語其所產藥品，則狹苓、莒蒲、細辛、紫梧，俱中炎帝之選；錄其所出仙人，則清虛裴君、白羊公、黃初平十六真人盡預；玉皇之游宴，而不與下界相關乎。噫！．華山仙蹤聖跡於是大備，無不包也。其文僅七十餘篇，命工鏤板，務廣流傳，則豈日小補之哉？既成，請余以文冠其首，余或拒且賀日：余才乏卿雲，無力挽千鈞之筆，然喜見公之志即我之志也，我亦欲入名山，合作神藥，未知明指。會公有此，迺成我之志也。歟大凡入名山之中，合作神藥，必有所依。《書》日：為巫者，鬼必附之；設象者，神必主之。況修仙藥而入名山，豈山之正神而不佑我耶？其藥之成可立而待也。但勿謂青天空闊，白龍來運，一旦造玄洲，會群仙，翔紫霄，朝太一，聽鈞天之樂，享九芝之撰，行亦未昧其他，有諸天之隱語，空洞之靈章，約與公異日道也。時大定癸卯十二月壬申泥陽劉大用器之序。
　　唐玄宗御制序
　　天有四序，星辰辨其位，地有五方，山嶽鎮其域，陰陽交暢，則物形焉二精氣相射，則神明著矣。西嶽太華山者，當少陰用事，萬物生花，故日華山。踞中土西偏七宮正位，是稱西嶽。按圖以察，削成而四方，信焉；立表以籌，其高五千仞，明焉；石壁傑豎，而雄煉，眾山奔走而傾附。其氣肅，其勢威，其行配金，其辰直酉，前列華陽之谷，後壓華陰之郡，左抱桃林之塞，右產藍田之玉，下有方士真人、金鼎石室，上有明星玉女、仙草瓊漿焉。
　　西嶽華山誌
　　蓮峰逸士王處一編
　　華州圖經
　　《昭文館記》云：蓮花峰，上有三峰，上接三光，中有石池二十八所，應二十八宿。青松綠竹，叢生高岡，雲萃靄，旋於幽阜一懷蘊金玉，蓄藏風雷，為大帝之別宮，迺神仙之窟宅也。《方域志》云：華山，在華州華陰縣界。華州，按《禹貢》係雍州分野，自周宣王封母弟友於咸林，是為鄭國。至秦武公十一年，以鄭為縣。後始皇分天下為三十六郡，以鄭隸內史。漢以鄭隸京兆。西魏為華州。歷隋屬京兆，至恭帝義寧元年一，稱為華州。唐武后垂拱二年，改為太州。、中宗神龍年，復名華州。肅宗上元元年，更名鎮國軍，至上元二年，復名太州。寶應元年，卻名華州。昭宗乾祐四年，為興德府。光化二年，復名稱華州。宋更名為鎮潼軍，華陰因名華陰縣。後或為太華縣，或為晉陰縣，或為寧泰縣，或為仙掌縣。
　　蓮花峰　仰天池　八卦池　太一池　白蓮池　二十八宿池　十丈蓮　玉井　
　　蓮花峰，一上四十里，卓立五千，上有明星玉女之別館、金天王之正、二十八宿池、黑龍潭、玉女洗頭盆、莒蒲池、仰天池、八卦池、太一池、太上泉。傍有玉井，生千葉白蓮花，食之令人羽化。古詩云：太華峰頭玉井蓮，花開十丈藕如船。玲比雪霜甘比蜜，一片入口沉病痊。我欲求之不憚遠，青壁無路難夤綠。安得長梯上摘實，下種七澤根株連。
　　太上山　老君洞　太上泉　莒蒲池　老君燒丹爐
　　老子見周之衰，西邁流沙，至函谷關。關令尹喜，占其黑色，即知真人將過，果得老子。老子亦知其奇，為著書上下篇，言道德之事，後隱華山。《昭文館記》稱：蓮花峰，為太上山，四面削成，高五千仞，迴巒四合，三峰崢嶸，上廣十里，烏獸不居。頂之束南峰有老君洞，次北太上泉，泉之傍有老君萬蒲池，其莒蒲葉細如劍脊，其根每寸九節，服之令人強健，延年益壽耳。蒼龍嶺之束北峰上，有老君鍊丹爐。細辛平，嶽頂西南隅，方圓三四畝，盡是細辛，服之令人身體生香，聞及百步。古記所稱草似帛似布，今人所稱西嶽布是也。
　　紫相
　　嶽頂束北峰上有紫相，葉際碧露，以五月五日油囊接之，食者可作地仙。
　　五粒松
　　嶽頂西南峰上有五粒松，平如偃蓋，上有青蘿長百尺，下生袂苓，具如人形，時生琥珀，夜即有光，如荷花，晝如牛目，服之遐舉矣，夜可書字。
　　明星玉女、玉女石馬、玉女洗頭盆
　　明星玉女祠，在頂之中峰龜背上立。祠堂有玉女石室，一玉女聖像一尊，並玉女石馬一疋，其馬神靈異常，夜聞嘶瞰之聲。頂上隱者，常見之祠前，有石臼五枚，臼中俱有水，號日玉女洗頭盆。其水碧綠澄徹，早不竭，雨不溢。《 神霧經》 云：明星玉女持玉漿，餌之令人得神。
　　玉女窗
　　玉女窗，在雲臺南峰，上有石門，入丈餘，直上石窖如窗，望見南峰朋星玉女之別館也。
　　石龜躡
　　石龜玉女祠，在石龜上。其石似龜，束西八九步，南北二十餘丈，兩頭壁立，其形如龜。前有石躡，猶如拆裂，闊可有五寸，其深不可測，以物投中，食頃猶聞其下聲，即古之進簡於嶽府之所也。
　　黑龍潭
　　黑龍潭，在頂之南峰，上有仰天池、黑龍潭。人間嘆旱，祈求必雨。宋崇寧二年，准勸神封顯潤侯。
　　洞玄石室
　　西嶽洞玄石室，在頂之西北峰上，四絕。昔清虛真人裴君入此室，精思至道，積二十三年矣，降五靈玄老之所。其石室束西有二門，初入才容身，側入至室中，周迴五六丈。束門上接雲霞，西門下臨地中，有石道像，高三尺，戴三景扶晨之冠，石衣文如九色雜羅之文，像多古錢，其錢多腳一頭，多孔．一．面，有文云大布大篆。
　　籌場　蘆花池
　　算場，在頂上。後魏道士寇謙之，洞曉渾天儀，尤善玄像，曾定天元五紀，其算有差，後成公興真人徉狂而來，假為貨客，俟觸等籌，其等乃合。謙之悔恨，獨居山林，遂隨真人去，棄其餘算，籌化為蔆荻，今名蘆花池是也。
　　暮石
　　暮石，在頂上束南隅別一孤峰上。遙望有石方如並榻，真若暮局。漢武帝時，面前忽有人，羽衣星冠，乘雲車，駕白鹿，而從天降。武帝驚問為誰，答日：山中衛叔卿也。帝日：若是山中人，乃朕臣也。忽失叔卿所在，帝甚悔恨，即遣使梁伯至山中，推求叔卿不見，但得其子，名度世。帝日：汝父在何處？度世日：臣父少好仙道，委家而去，入華山四十餘年矣。帝使梁伯、度世求之於華山絕頂上，望見其父，與數仙博戲於石上，但見紫霧鬱鬱，又見數童執幢節，立其後。度世等望而百拜，叔卿日：汝等何來？度世曰：帝恨前日倉卒，不得與父語。叔卿日：前為太上所遣，欲誠帝為窮黷事，而帝強梁自貴，而反欲臣我，不足與語，是以去耳。買誠度世曰：汝慎不得為漢臣，亦不復為語帝也。梁伯、度世於是拜辭而反。事見列仙傳
　　石仙人　瀑布　石仙洞　昭陽洞
　　正陽洞　西玄洞　水簾洞
　　石仙人者，在嶽北面半腹中。《登真隱訣》云：嶽洞深三百里，中有瑤臺玉室，樹則蘇茅、芳林，碧泉則石髓、金精，遙望洞方圓可丈餘，烏道絕通，人蹤罕到，時出異色雲黑。洞口上有丹石，問青石，似丹青畫出仙人之狀，冠被衣服無不周備，高下大小如人形，號日石仙人。上有瀑布，飛流直下三千餘丈，其石仙洞又稱為水簾洞。其嶽有四洞：束日昭陽，西日西玄，南日正陽，北曰水簾。
　　蟹遺穴
　　蟹遺穴，在頂之西北峰。《山海經》云：華山有獸而翼，六足蛇身，出
　　則天下大旱。
　　巨靈掌　仙掌石月
　　巨靈左掌，上有半輪石月，在頂之東北峰上。《遁甲開山圖》云：巨靈得玄元之道，與元氣一時而生，混沌之師九元祖也。漢武帝觀仙掌於縣內，特立巨靈神祠焉。
　　華山靈異
　　華山之頂，迺天真降臨之地，神仙聚會之鄉，降現之事極多，略叔其一二。曾先聞異香，次觀瑞靄，或見千乘萬騎，或見玉女金童，或丫髻童子數百，或羽服道士瑜千，或見珠幢而金傘，或見絳節而霓旌，或見騎龍騎虎人，或見乘鳳乘鸞客，或見金光滿地，或見火焰連天，或見紫霧騰空，或見祥雲覆頂，或聞金鐘嗚。其降見不＇一，或在最高峰上，或於仙掌峰頭，或集三公山，或聚西玄洞。昔清虛真人裴公隱於頂之西北峰上，曾降五靈玄老中方大羅峰；王母數現，或衣黃裳，戴金冠，乘寶輦，駕五色斑龍九頭，上有羽蓋，左右金童、玉女、仙官、將吏，莫窮其數，後於現處建其祠堂。唐貞觀中，山下建王母觀。華山之西，有一山名日羅敷山，大曆五年，有天、地、水府三官降現，又感代宗皇帝夢中，後劫修三官院，至咸平中，更為承天觀。
　　神林
　　華山之上，山之下，或谷內，或廟道中，但有生死樹木，名日神林，禁人採伐，如有犯者，立禍於身。山之西南隅有一林，侵天松檜，乃嶽神遊宴之處，名黑山林。有樵竊採之者，火燒虎食甚眾。
　　御道
　　御道，在仙掌峰之北，乃昇嶽之路也。漢武帝、唐玄宗曾遊此，因名御道。今兩傍有石臼子，乃當時栽闡干用，錦繡遮護危險。峰頂須由御道跨蒼龍臨雲臺天井，徑下有百尺狀，自頂至青柯平二十里，青柯平出谷口二十里。
　　張超谷
　　張超谷者，後漢張楷字公超結廬之地。學者如市。又能為五里霧，故稱張超霧市。每跨賽驢入市，晚即攜壺帶酒而歸。
　　石羊城仙谷
　　石羊城，在張超谷之西，迺黃初平、黃初起弟兄二人得仙之地，山谷故名仙谷。黃初平者，丹溪人也，年少時，家使牧羊，久而不歸。其兄初起尋覓近四十年矣，後聞市中有一道士，言人休咎，其驗如神，初起乃問之道士日：太華山中有一牧羊兒，姓黃名初平，是卿之弟耶。初起拜謝，即隨道士入此谷中，見弟悲喜，語畢，問弟：羊今何在？初平日：僅在山束耳。兄初起往視之，但石而還。與弟日：弟兄俱往。初平乃叱石日：羊起。於是白石盡變為羊，數萬頭。兄初起叩頭日：弟獨得仙，吾可學乎？初平曰：若有志，可得也。初起便棄妻子，拜弟為師，後乃俱成列仙矣。叱石處，四面寬廣，有似城壘，今人稱為石羊城。
　　文仙谷
　　文仙谷者，乃是呂真君隱居之所也。真君來此，易姓姬，更名洞明，道號抱真子。居華山蓮花峰下，文仙谷內，結庵四十年矣，人無識者。紹興丙子中秋前一日，謂門人劉裕之日：張翁、驪母昇玄待吾久矣，因作頌日：上面一箇口，下面一箇口。世問堅的有，盛水不交漏。囑付裕之訖，怡然外化。裕之即藏遺骸於石室，後數歲，先生神現泗州塔，自題詩云：姬州墨客，羽化三峰。又數載來謁裕之，題詩云：昔日曾居此，埋名四十春。紅塵多少客，誰是識余人。又詩云：余曾十載攻文墨，萬卷詩書鎖胸臆。浮萍雲水寄家綠，住在蓮峰人不識。後云回公題。裕之尋所座屍處，惟見空棺，中有二口呂字之事。由是，時人方悟是呂真君也。真君唐太宗朝得道，至今五百年矣。元豐問題琴臺詩云：野人本是天台客，石橋南邊有住宅。父子從來只兩口，子好歌時我好拍。又詩云：四海遨遊一野人，兩壺霜雪是精神。坎離之物會收得，龍虎丹行運水銀。其碑見在文仙谷，今稱為羽谷庵。
　　牛心谷山
　　牛心谷者，昔楊震微時，隱邐居此，講授群書，學者如市，其谷多槐，故稱楊震槐市。其山巖問多有五色姿烏，山上有雪，天王聖跡雪中觀之，惟顯天王披銀甲騎驟白馬之狀。
　　黃神谷
　　黃神谷者。嶽之束，乃是真人黃蘆子隱居之所也。黃蘆子者，楚人也，姓葛名越，但居此山，號日西嶽公。其治病有千里而來者眾矣，或寄與姓名，病無不愈。若禁虎狼不敢動，飛禽不敢飛去。受衛於赤松子，年過八十，力舉千斤，行及奔馬。時大旱，召出潭中龍，催促使昇天，降大雨。一朝乘黃龍而去矣。
　　藏馬谷　藏馬寵
　　藏馬谷者，在嶽束。漢武帝求仙於華山下，造集靈宮存仙殿、望仙門，有神馬自華山出，帝令置內棧，馬不久留，令人尋之，見在此山谷中石寵下，故名藏馬、谷藏馬寵。束北澗中石上，馬跡尚存焉。
　　毛女峰
　　毛女峰，在嶽之西。毛女，字玉姜，秦始皇宮人也。見國祚流亡，遂負琴入華山此峰上隱居，服松相葉，飲泉水，體生綠毛，世人以見之所稱毛女洞，至今洞中有鼓琴之聲。有道人得見此洞。峰下有白石寺，廢已久。
　　雲臺峰
　　雲臺峰，嶽東北，其山兩峰崢嶸，四面玄絕，上冠景雲，下通地脈，疑然獨秀，有若雲臺。下有穴，昔有人入此穴，束出方山行，云經黃河底上，聞流水之聲。周武帝時，有道士焦道廣獨居此峰，辟粒餐霞，常有三青烏，報未然之事。周武帝親詣山庭，臨軒問道，因而谷口置雲臺觀。後弟子洪仙等，見師道廣乘一物如麟，往而不返矣。
　　試鑿穴
　　雲臺北峰北面，有一試鑿穴，可高百尺，其深不測。穴邊有一堅石如鑿，大小闊狹，狀如鑿出。迺希夷先生蛻骨之穴。
　　白雲峰
　　白雲峰，在嶽之束北。唐明皇妹金仙公主修行之所，名日白雲宮。八仙洞、看嶽棚、上竹園、下竹園、棗樹、栗子林、花圃、藥畦、磴碓見在焉。白蕾買側有焦真人石洞。
　　白羊峰
　　白羊峰，在嶽之西北五里。層崖晃朗，洞室空濛，每至三元八節及諸齋日，即有神燈，或三或五見於巖壁。昔有人隱此峰，莫知其名姓，常乘白羊，往來塵世。後與弟子介淡俱登仙，以此號為白羊真人。真人有禁山錄，及製虎豹狼熊符七十道行於世也。
　　松檜峰朝來峰玉柱峰玉秀峰
　　此四峰上盡是青松檜橋，常有異色雲氣覆之。其峰聳翠孤巒，人跡希及之也。
　　焦公巖
　　焦公巖，在嶽束南，真人姓焦，字孝龍，河束人也。常餐白石，或分與坐客，其味如芋。後遭野火燒其庵，鄰峰人往視之，見先生危坐於火中，庵燒盡，先生乃徐徐而起，衣服並無焦灼。後數載，天忽大雪，人覓不見，忽於雪中單裊而外，顏色赫然，如勝夏之狀，或老或少，至今人有遇之者。
　　神土巖仙油磧避詔巖
　　神土巖，在雲臺束南百步，焦道廣精思所感，欲構房廊，石上湧出神土，用盡復生，于今尚然。仙油磧，在雲臺峰壁中，焦道廣每設齋醮天降油于此磧。自道廣乘麟之後，此油不復見矣。避詔巖，在華山之西南，古之隱逐之士，避詔冥隱於此處也。
　　白鹿寵
　　白鹿寵，在嶽之束，昇嶽路之右，是仙人魯女生置。白鹿寵有飛泉滴流。魯女生者，是華山古之得道仙人也，在華山二百年，莫知所之。後忽有人嶽廟前逢女生，乘白鹿，從玉女十人，與人別而去。
　　太極總仙洞
　　太極總仙洞，在毛女峰之西壁中，浮有洞乃日太極總仙洞，其下有車箱潭。
　　王刁三洞
　　王刁三洞，在嶽之束。仙人王遙，字伯遼，鄱陽人也。有妻無子，頗能治病，病無不愈，亦不祭祀，不用符水針藥，或有邪魅作祟者，畫地為獄，叩石呼之，皆見狐狸單翹音振蛇之類，皆斬而焚之。王真人以竹筐令弟子錢哥以九節竹杖擔之，十餘年未嘗見開，或逢羽衣，並不顯，夜行見有炬火前導。後至此巖洞中，見有友人刁自然，遙開竹筐，取出五舌竹簧三枚，三人共鼓之，及王遙辭而去，刁自然云：卿當早來，不可久在塵寰，再期此洞處。後王、刁、錢哥俱登仙矣。上洞莫能到，中洞有飛石遮于洞門，下洞隱居者皆在其中。
　　碧雲洞　碧雲溪
　　碧雲洞、碧雲溪，在嶽之束，乃鄭雲叟、羅隱之、翟士端、鄭隱此四高士隱居之所也。鄭遨，字雲叟，南燕人氏。高節不屈，棄其妻子，聞華山五鬣松凝脂千歲，能延年卻老，至此洞隱居。天成中，以拾遺語不起，賜號日逍遙先生。羅隱之，居臨江軍新淦縣玉筍山玉梁觀道士。來居華山，或臨水，或登山，一觴一詠，高情自適，天福中，賜號日希夷先生。翟士端，字表正，齊人也。博通九經，祥符中，真宗幸汾陰，禮召不起，無疾而逝。七日肢體猶溫，及火之，有聲如雷，五、色一光炳耀。鄭隱l 字明處，兌之奉符人也。左臂上、有黑鷹子，如北斗狀，常居王刁三洞口，自冬涉春不出，人異之。祥符中，真宗祀后土，還駐蹕驛，下韶行在，賜號貞晦先尖又賜《 歸山書方嶽中逸士本藏名，常詠琴樽適性情。盡個臨流看水色，有時隱几聽松聲。遍遊萬壑成嘉遁，偶出千峰飯治平。談希夷，究玄默。沃予心，號無極。辭城闕，歸山林。樂爾志，號何深已薄紛華號存素音好，將昤嘯號暢沖襟。
　　壺公石室 
　　壺公石室,在嶽之西北孤峰上，有石室可容十餘人，有泉。東北入霧市谷，東谷中即後魏道士寇謙之等場，西谷中修羊公石榻穿之所。壺公者，莫知姓名，常懸空壺於座上，日入之後，輒跳入壺中。費長房從之學，令住此石室中，有一方石，廣丈餘，壺公以茅繩擊之，懸於空中，令長房坐外石下，使諸蛇蟲竟來唱繩，繩欲斷而長房坐臥自若，終無懼也。公至憮之日：子可教矣。賜子為地上主者，今令乘竹杖而歸，後至葛陂，投於陂中，竹化龍而去。得役鬼魅之衛。
　　三公山石室
　　三公山，在嶽之東南，有三峰疑然各秀，上象三台，副此列嶽，故號三公。燕濟，字子微，漢明帝時人也。隱此石室，服木黃精，恆散髮，亦有練巾，惟月朔節乃著之。時復一琴一詠，常有黃白雲覆其上，後辭別交友，乘雲而去。
　　長春石室
　　長春石室，在雲臺山側。大唐貞觀中，有道士杜懷謙居此石室，斷穀不食，好吹長笛，令人多買笛，至於隅一吹之，投於巖下，笛盡，更供巖中，累月不動，自號長春先生。今石室疑然，笛聲不絕。
　　修羊公石榻
　　石榻，在嶽之西北仙谷中，石室有石榻，修羊公常外於其石榻上，盡穿陷。常不食，見漢景帝，問曰：公有何能？公不答，即化石羊，題其背有字云：修羊公謝天子。後置石羊於通靈臺，羊又去，不知所之。
　　外仙平
　　外仙平，在張超谷內。有一石室所，張超真人蛻骨之室，為樵牧嬉戲於其問，有飛石自空來塞其穴，今只稱外仙平也。
　　種藥平
　　種藥平，王暉真人常餌蒼木黃精，有驅虎豹之術，每種黃精，即駕虎豹為耕耘，常乘虎豹，其韉轡之屬，竹杖策之，威如人乘騾馬之狀。常韻九字詩百餘言，人莫解其意。後乃昇天，不復見之。
　　醴泉　玉泉
　　醴泉，在古庵直下，其水微有酒香醇味，為國之瑞，屢招鳳飲，傍有玉女神祠。玉泉，在張超谷口，其水色如漿，因此置玉泉院。二泉皆腹漿玉髓，人久服之，可去沉病也。
　　黃龍潭
　　黃龍潭，在神谷口。祈雨感應，神封廣潤侯。
　　車箱潭
　　車箱潭，在仙谷裹一十里，乃太極總仙洞直下。宋仁宗皇帝明道年，每歲朝廷遣使投金龍玉簡。宋徽宗皇帝崇寧二年，奉劫封為豐潤侯。按《水府記》云：天下一十八處水府，華山車箱潭乃第七水府也。與東海P南海、溫江同即投金龍一簡之處也。
　　駕鶴軒
　　駕鶴軒，在中方半路，乃金仙公主成道乘鶴昇天之處也。
　　神姑林
　　神姑林，在黃神谷內。次東有獨坐姑姑廟，其林合圍，松檜數萬根，禁人樵採。
　　古梧行
　　古梧行，晉太康九年，太守魏君實來去西嶽古廟，道栽槓不知其幾千根也。兩傍烽堠以千字文為號，禁人牧放樵採。
　　無憂樹
　　無憂樹者，陳希夷先生庵傍之樹也。先生姓陳名搏，字圖南，道號扶搖先生，亳州真源人也。唐長興中，舉進士不第，因肆意山水，後之華山雲臺觀古基，闢刑榛而居之。語人禍福，若合符節。後柴世宗召見，留禁中月餘，拜諫議大夫，固辭不受，賜號白雲先生。至宋太宗詔，方赴召，服華陽巾，草履垂絛，以賓客禮見延英殿，賜坐，問之久，賜號希夷先生。有《指玄篇》、《釣潭集》、《超苦海詩》、《入室還丹訣》、《三峰寓言》行於世。
　　上方白雲宮　中方太清官　下方
　　雲臺宮今即觀也　西嶽真君殿　華
　　嶽觀　鹿圈觀　拱極觀　太平興
　　國觀　王母觀　仙宮觀　休根院
　　臣靈神祠　蘭石院
　　上方、中方、下方，此三宮皆因羽人焦道廣興建。唐玄宗天寶中，命右補闕集賢學士衛包撰《修三方記》。西嶽真君廟，崇寧年，改為崇寧萬壽觀，紹興年，政報恩廣孝觀．；阜昌年，改為迎祥觀。昔可馬溫公奏天下建置五嶽真君，給賜金牌，永鎮洞天福地。華嶽觀，漢武帝修建，後至祥符中，因四高士而復興也。鹿圈觀，元在竹谷嶺西，於大觀中，因道士仇潤之請額，修建於華山之下也。拱極觀，宣和年修建於嶽前社。太平興國觀，元在關谷內，紹興年，因道士焦虛請額，修建於華山之下。王母觀，元在大羅峰下，古有廟焉。至唐貞觀中，修建華山之下。仙官觀，金仙公主所居之官，乘鶴之後，劫修為仙官觀。休根院，在相行內，太平興國年，太宗紹興休根道者赴闕，賜經一藏及還山詩，賜號巖靜大師。有《休根詩》三百章；盛傳於世。蘭石院，廢已久，惟存巨靈神祠，漢武修建焉。
　　拜嶽壇
　　拜嶽壇，乃漢武帝拜祀之所也。至唐太宗修為鎮嶽一靈仙寺，後或名勝會院，或名昭慶寺。
　　宣澤亭
　　宣澤亭，宋真宗拜嶽壇，在太華驛之側，太中祥符四年七月二十日，真宗拜嶽之所也，仍賜名為宣澤亭，有御製碑龍，首龍座，昔為禁地。
　　素靈官
　　按《太平廣記·馬周傳》：華山有素靈宮，有仙王，迺總天洞府及十洲三島神狐之所也。
　　極真洞天
　　極真洞天，按《十大洞天記》：第一王屋山小有洞，周迥一萬里。杜甫詩云：籐萬里仇池穴，潛通小有天。第四華山西玄洞，周迴三千里，名極真洞天。其洞．中天地高大，日月、星辰、風雲、草木與外無異，惟日月停輪耀赫，朗接太空，乃長春之境也。宮闕樓臺，盡是金玉七寶所成，傍生紫林、芳花，玉髓、金律，並洞天之景也。素靈真人鑽極真洞天頌日：異果奇花不可名，尋真何用到蓬瀛。碧雲天地洞中列，白玉樓臺象外生。萬壑芝蘭盤峭拔，千峰嵐靄聳崢嶸。八公曾此分金掖，服盡全家上太清。
　　總仙洞天
　　按《三十六小洞天記》云：第一霍童山洞，周迴三千里，名霍林洞天。第二東嶽泰山洞，周迴三千里，名蓬玄洞天。第三西嶽華山洞，周迴三百里，名總仙洞天。素靈真人讚日：墜石為仙號七星，五門日月配玄程。雲飛雨散天中去，管得林巒生異名。
　　華山之神封金天王懿號冊
　　冊金天王順聖帝：華山之神，能興雲致雨，而西方為最貴矣。軒轅黃帝遊焉，以會神，虞舜望焉以覲群后，爰因夏氏，以迄隋室朝，更五姓，載歷三千，杞典相因，舊章未改。壇場廟宇，何代不修，一檮三祀，無歲而缺，所以報生植，事靈神，未嘗有息也。其神祉休明，災淫慝亦未嘗絕也。神之祠在黃神谷口，漢興光初遷於官道北，建立官殿，庭祀事牲器，視三公之禮焉。唐先元三年。
　　西嶽華山誌竟