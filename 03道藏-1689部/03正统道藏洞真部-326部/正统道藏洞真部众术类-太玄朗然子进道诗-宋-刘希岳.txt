太玄朗然子進道詩
　　經名：太玄朗然子進道詩。北宋劉希岳述。一卷。底本出處：《正統道藏》洞真部眾術類。
　　太玄朗然子進道詩序
　　余乃生居漳水，業本豪家，幼習儒風，曾叨鄉貢。嗟浮世速如激箭，傷時光急若瀑流，未免退跡玄門，棲心冠褐。外丹達恍惚杳冥之旨，內氣明溯流胎息之源，功勤未及於旬年人驚不老，壽算已瑜於五紀自覺如斯。有此靈通，故難緘默，謹吟三十首，號日《朗然子詩》。呈同道望迥心，聖意非遙，人自疑惑。時宋端拱戊子歲季冬，住洛京通玄觀內，偶興述之。朗然子書。
　　太玄朗然子進道詩
　　劉希岳秀峰迷
　　落魄洪盃數十年，朝朝恣性日高眠。尾問通得泥丸穴，丹鼇能分造化權。
　　只此雲霄應有路，算來人命豈由天。莫言大道人難會，自是頑夫不學仙。
　　南北經遊數十春，潛行玄理暗修真。不求世上無窮物，只向寰中覓箇人。
　　外藥已知消息火，內丹常運溯流津。假饒千載重相見，也似如今貌轉新。
　　京洛幽閑寂寞中，住居古觀古壕束。俗情亦染心無染，塵事雖同道不同。
　　煉藥豈辭千日苦，運精常遣四肢通。世問最貴真堪重，除卻人身總是空。
　　求仙之士亂紛紛，涉歷山川走似雲。總學長生尋外物，算來至道未嘗聞。
　　身中自有昇天路，背上誰無出世紋。堪歎凡夫全不悟，盡甘荒野作丘墳。
　　豈貴榮華豈重財，堪憐身向此中來。丹田自種留年藥，紫府常然不死灰。
　　髓實已無寒暑近，道成豈怕曉昏催。傷哉世俗孜孜過，逐利爭名性轉呆。
　　兀兀陶陶是事休，花開花謝任春秋。金章紫綬從他貴，布素冠裳幸自由。
　　壽命須同天地永，身心閑共水雲儔。堪疑太上玄元祖，何故人問早白頭。
　　一居京洛十餘春，未肯閑趨富貴門。攝養不教元氣散，修行常遣谷神存。
　　飢餐舌下津還飽，寒發丹田火便溫。取性自怡兼自樂，且無暫色感人恩。
　　今生不悟望來生，據等來生甚處明。爭似便修天上路，何須更入地中坑。
　　陽魂若壯非干壽，陰魄如強必致薨。百草經霜皆盡死，綠何蓋覆鎮長榮。
　　本親儒墨擬求官，忽悟幽玄道不難。陰氣若消終未死，陽精如在自然安。
　　身中每運無窮藥，鼎內常燒續命丹。堪歎慕財貪色輩，煎熬終日有多般。
　　世問萬事不堪論，唯有身形與氣存。金鼎會燒延命藥，丹田解種駐顏根。
　　每承大道垂麻癮，肯受常人取次恩。已絕榮枯無玷累，卻愁白日出乾坤。
　　小隱居崑大隱鄒，立身偏愛鬧中閑。心澄瑩若天邊月，意穩安如海上山。
　　常遣眼前無慾色，自然臉上有童顏。更能通得泥丸穴，何必驅驅煉大還。
　　自說玄元旨趣深，何曾解問自家心。三田氣若相通貫，二竅循流咽不禁。
　　泛海經年搜命藥，求仙觸處走山林。爭如向己身中覓，便見希夷道易尋。
　　僻居古觀勝山居，門掩荒苔馬跡疏。靜室忙吞千口液，幽窗閑卻一林書。
　　是非少為交知少，貪愛無時榮辱無。兀兀逐時隨分過，任他人喚作愚夫。
　　鑄煉元精卻返淳，萬般為了始歸真。若教愚者皆成道，爭辯神仙是異人。
　　報效全由功滿日，希夷不離自家身。但能勤運沖和氣，便覺容顏轉轉新。
　　少年苦節近文儒，荏苒光陰六十餘。得遇至人教學道，便將性命託虛無。
　　髮因運氣蒼還黑，臉為存精皺復舒。大要欲陪卿相位，分中無了護驅驅。
　　訴流直上至泥丸，關節纔通便駐顏。悟處如同觀返掌，迷時似隔數重山。
　　未明神識千般擾，達了心田萬事閑。若要長生兼出世，到頭都在自身閒。
　　學道何須學執迷，無為之理總須為。氣吞根祖非呼氣，飢卻心腸不忍飢。
　　存得元精無老耄，去除情慾似嬰兒。更能曉得衝天穴，定有逍遙出世期。
　　求仙皆學採陰丹，甚處交精去復還。未及年餘多臥疾，正當少壯改容顏。
　　陽魂漸臧終無悟，性命將來似等閑。若要延齡身住世，存精保氣寂寥問。
　　紫衣師號苦貪求，養氣燒丹總不修。未及中年身已老，正當強壯鬢先秋。
　　惺惺知有長生路，兀兀甘隨逝水流。本挂冠裳綠甚事，爭名競利等閑休。
　　自住凡塵數十秋，縱然觀色恰如條。常行元氣滋容質，每論丹砂問道流。
　　一種利名心不羨，萬般榮辱眼前休。有錢多買盃中酒，無慮無憂有底愁。
　　螢窗十載望求名，兩上春闈事不成。有志無綠干寸祿，到頭有分學長生。
　　選官豈及選仙士，慕色爭如慕道情。但得容顏常悅澤，昇騰必定在前程。
　　聲名何在鎮寰瀛，爭似潛修出世程。強強燒丹終九轉，勤勤運氣徹三清。
　　藥成自有飛騰路，功滿須歸物外行。草愛榮華兼富貴，自身堅固最為精。
　　世人慕色及貪財，亡命亡軀自此來。蟻風呃身還怕痛，陽魂去體不疑猜。
　　一朝染疾醫無效，萬種求神望兔災。若會運精兼保氣，長生豈更掩泉臺。
　　浮華休羨學三茅，周易通來盡意抄。因悟道情親至理，便疏人事絕知交。
　　陽精每運無窮數，玉液常餐不暫拋。只候一朝功滿足，會通玄鶴離凡巢。
　　盡求點化要肥家，忘卻形枯改歲華。慕色將身為奔物，貪財輕命比泥沙。
　　口中解說修仙道，意內元來似夜叉。此輩頑愚終不悟，達人休要為傷嗟。
　　禮拜燒香求塑畫，爭如努力自修行。勤吞津液過千口，長記存神聽五更。
　　莫失常規頻導引，更須子細運元精。雖然未得昇天去，應有神仙錄姓名。
　　休讀九經三史書，與君到了不相於。爭如保息元和氣，未自躬親大藥鑪。
　　存得陽精終濟老，燒成金質定沖虛。分明有箇長生路，爭奈凡夫性轉愚。
　　求貴貪財無盡期，高官富極又何為。爭如心靜忘機慮，未勝身閑絕所疑。
　　歌枕任從春日永，運精不遣鬢毛衰。他年物外相逢處，元是神仙別有期。
　　真鉛真汞不難尋，自是凡夫錯用心。月魄日魂明甚易，木精火候理還深。
　　苦辛運藥須三載，變化通靈點五金。出世只消餐一粒，蓬瀛崑島盡知音。
　　夾脊雙關至頂門，修行徑路此為根。華池玉液頻須嚥，紫府元君遣上奔。
　　常使氣衝關節透，自然精滿谷神存。一朝得到長生地，須感當初指教人。
　　朗然子者，昔唐通玄觀主也。事跡靈異，修鍊非几。隱世百載，至宋端拱年，於桃花坊白日昇天矣。勁賜改名集真觀，有《神仙悟道詩》 三十首行於世。
　　太玄朗然子進道詩竟