諸真論還丹訣
　　經名：諸真論還丹訣。不著編人，疑出於宋代。一卷。底本出處《正統道藏》洞真部方法類。
　　諸真論還丹訣
　　玉壺頌十首
　　房是青龍參白虎，日為朱雀月玄武，欲知大藥立元基，須得中央戊己土。
　　青龍本自丹砂宅，白虎元歸黑金客，古仙名作神龍精，淮南說之是秋石。
　　神水從來是汞神，束方木德發陽春，南來又是火中主，學者尋之方契真。
　　龍虎相逢在母胎，二精相合亂花開，留心但逐初陽起，至九方知道自媒。
　　陽極陰生甲午中，己拋六卦入乾宮，神仙妙術此來久，自是時人迷道風。
　　砂產於金汞在鉛，神仙不許俗人傳，不辭便說還丹術，只恐天符責宿愆。
　　二氣推尋不暫停，陰陽互用若神靈，非論化物變凡質，能滅千災與萬精。
　　古往今來事可嗟，時光遷變換年華，迷蹤失路悠悠甚，不知將底作黃芽。
　　十月飛霜雪又濃，黃芽內熟色顯顯，修真但見黃芽熟，安得不忌金虎龍。
　　服如麻粒清真氣，凝靜凝心可隨意，非論變化救孤貧，從此長生應不死。
　　青霞子讚《金碧龍虎經》
　　青霞《金碧莖面龍虎，有名形體終難睹。虎隱在龍宮，龍行虎抱蹤。一般求不錯，兩種難尋度。會取一如人，性情不離身。
　　真鼎
　　鍊丹先要修真鼎，功夫到日方神聖。凡物不相富，全乖陰與陽。沖和象一氣，爭奈名同異，南北路交差，朦朧是一家。
　　讚魏伯陽《參同契》
　　魏君三卷《參同契》，於中一一言真諦。子細說還丹，還丹事不難。制時何所似，黃白如雞子。小小一事中，乾坤法象同。
　　明水火
　　從來水火為樞轄，一方王處多相殺。真水與真陽，一源難改張。直須窮玄理，易字形應是，日月不相拋，坎離兩位交。
　　明火候
　　一陽生後為春夏，一陰纔至秋冬卦。陽氣上昇時，陰雲暗下垂。專須聽漏刻，莫遣乖常則。造化手中權，身為壺裹客。
　　明至藥
　　家家盡有長生藥，人人取用皆差錯。氣候似浮沉，問君何處尋？眼看猶不識，手授無蹤跡。大道不繁論，青龍白虎門。
　　容成公內丹歌訣
　　始青之下月與日，
　　始青者，元氣也，月屬陰，以象下元，日屬陽，以象中元也。
　　兩半何昇合為一，
　　青氣元氣及津液，為三合為一，成珠也。
　　出彼玉池入金室，
　　玉池口也，金室胎也，津液與氣，俱在氣海中，結成珠，如橘，色黃也。
　　大如彈丸黃如橘，
　　胎因氣結，氣因胎成珠也。
　　中有佳味甜如蜜，
　　胎氣既成珠如橘也，氣海中每服氣，存想以氣繞裹，其珠也，見之，即口中華池自甜如蜜。
　　子若得之慎勿失，
　　胎結成珠，見之慎勿與非道說，若與婦人交接，折此玄珠，永不結矣！
　　審能修之仙道畢。
　　精氣結即名日內還丹，其津液上下灌丹田頭上，即有九官，即是九轉八瓊丹也。修氣九年，功成大道畢矣！．與天地齊也。精為玉，氣為金，元屬玄珠，以白氣裹玄珠入金室。金室者肺也，胎也，氣海存三者心也，大數三也。
　　曹聖圖鉛汞歌
　　金有一箇身、運用從南北，知音雖數人，盡住蓬萊側。寰海無人遇，遇者還不識，日月與五星，並作雲遊客。鄙夫若繼壽，三曾超大息，志在傳一氣，變化成金液。金液通神仙，須向五行覓，五行處處有，素非仙人惜。要識真鉛汞，一水還一石，中宮先為主，水火結為物。二儀成夫婦，夫婦相配匹，百刻達離宮，丹砂從此出。亦如真珠狀、丹砂本無赤，見水歸水性，見火成金,液。大聖各靈藥，真人號寶衛。世問勺諸學士，問著說金石，金石是頑物，焉得化金液。脫胎除黑暈，黑暈是鉛質，元氣補元氣，豈資凡砂石。雄黃莫貴買，朱砂不用覓，水銀徒自誇，不見有人得。竹破用竹補，木斷用木植，人除氣補外，萬物總為客。若能窮水火，名必列仙籍。鉛汞有多名，根源在五行，若能修鍊者，服餌得長生。
　　諸真論還丹訣竟