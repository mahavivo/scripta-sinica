先天金丹大道玄奧口訣
　　經名：先天金丹大道玄奧口訣。霍濟之撰，出于南宋。一卷。底本出處：《正統道藏》洞真部眾街類。
　　先天金丹大道玄奧口訣序
　　予壯讀丹經，經引物論理處，稍窺見一二。時既有室，且宦遊，雖好誦，行之未暇也。行年二十有八，坐邊事，累責舂陵。道岳陽，客有示晦翁北，山萬壑雲氣深，萬死形魂生羽翼之句者，予感而歎之日：天地循環，惡獨不能先蓮緩一年知非耶！即遣婢妾，妄塵頓空。一日遇樵隱，說丹要於雅吟亭，詞甚不顯，瞭然易解。而予頗以易而忽之，未及竟而別。既抵九疑，友朋相與結茅探山，授業之暇，稍思為己主，以靜而佐之，丹學火符卦節，無不合訣。然靜境亦身有悟解，追憶飛吟所授，方將弦改之，而被旨北歸遼鶴故鄉，見者已怪其霜髭之返黑，益信丹學之妙。雖髻鬢依據，猶足自愛，況得的傳而行之哉！未幾蒙恩，起家參江闡圖幕，單騎就戍，官府如山，居輒玩《老》、《易》，每以無同志為恨。忽毗陵霍君慧然，袖丹訣來訪，讀之猶吾岳陽所聞也。大槃以真藥、坤土、火候，為丹家三要，源流出《悟真篇》，而綱日與濂溪太極圖》不異。且嫉世人借容成穢論傳《悟真》以逢士大夫之慾，而誣紫陽之道。嗟乎！霍君曷不早值十年，使得參同以坐進此道於九嶷閑居之日，既霍君以其訣求序。噫！水魄火魂，太極聖經，月戊日己，正位真土。乾坤吾丹鼎，坎離吾丹材，復姤吾丹候，黃中通理，至道一凝，則昏氣濁質，變化無餘，而充實輝光，聖功純熟矣！探無極於後天，求正位於他體，不思吾氣質變化之不易，返欲假偏陰之至昏至濁者，而滋妄焉！其不趣鬼市也幾希。子澄世念久灰，不知富貴為何味，吏塵厭行當棄去結廬五老之下，雲藏一壑。霍君異時過我，相提攜，相警省，使悟真之學，證驗昭晰，將濂溪《太極圖》軻書之夜氣，太易之乾龍，並傳而不，朽，則君之一身，雖窮猶達，而予亦免索隱行怪之譏。因序此書，將以贈別。淳祐辛亥立夏吉日，玉淵子劉子澄清叔序。
　　屈原之賦《遠遊》，朱文公之讀《參同》，其感激憂憤之心，一也。然金丹一術，其《黃帝內經》，而魏伯陽演之，則非誣誕矣！近世玩其文，著書以明其學者，汗牛充楝，而得其真者，絕無一二。雖天分不可強，而亦由古學之無傳爾。情幼而慕此，老而有聞，而年運已往，不復可傳乎！鄉友霍君見示此書，其間漏泄甚多，視他人所著述，絕不俾。因喜而為之書，且為道屈原朱文公之讀《參同》，以啟悟後學焉！淳祐己酉孟夏四月朔，晉陵尤情謹書。
　　先天金丹大道玄奧口訣
　　晉陵霍濟之述
　　大道生于先天，自然而然也，自無極而太極，道隱於未形；自太極而天地，道顯於有體。是以由陰陽而生五行，本五行而孕一性，一性察則一造化，一形立一乾坤，則知人之一身，几精神消長，氣血盈虛，無一不與天地並其陰陽造化。猶于一身者，則有先天焉，有後天焉。先天者何？真中之真是也，本方寸之資，其玄虛之體，喻之為鉛汞，托之以金木，名之以龍虎。大抵總謂之二物，通謂之四象，是謂五行之清氣，屬一身之先天也。後天者何？五臟是也，塊然無明之質，以滋有漏之身，修之則僅能辟病延生，賴之難以脫胎神化，是謂五行之濁形，屬一身之後天。蓋先天上道，幽隱而難知，後天淺近而易見。或者以性宗坐禪為先天，不假作為，不明造化，騰騰兀兀，乃禪學屬陰，非陽神之仙也。若是性宗為大道，古先上聖，何名為金丹？何名為神仙？但只言學性亦可矣!殊不知先天之道，近而瞭然易見，修而易成。奈世人愚昧、不知自身何物為先天，何名為鉛汞，何名為龍虎也。若是性宗是丹，何不竟言一物，卻言二物者，何也？又言四象者，柯也？若不遇神仙傳授，終難臆度。平叔所謂饒君聰慧過顏閔，不遇真師莫強猜者，是也。或者又捨先天而學後天，則日《 黃庭》 以五臟為主，一身以氣血為主，但只存思內觀，嚥津納氣，亦足仙矣！．殊不知後天之五行，不能飛行變化，乃形滓之物，非虛無中一之氣也。鍾離先生詩云：心腎卻非為水火，坎離安得作汞鉛是也。蓋有形之五行，止能延年辟病，不能昇真。先天之五行，如日月中之水火，有象而無質，故飛行變化，乃能成仙。學者所真悟此夫！．先天金丹者，一自吾身中未生，已有其物，一物分二，問隔東西，是名鉛汞，亦名金木。以金水同宮，火木同位，故日四象。若無戊己，和合交垢，則不能歸于中。要在察天地動靜之機，探日月盈虛之妙，於斯時也，觀天之道，執天之行，盡矣1 但戊己在天地之問，亦已不存，須識得天地，何時有戊己，方可進功二此即火候也。或日脾即土也，何謂無土？豈知脾乃後天，即辰戌丑未之土，非戊己也。平叔所謂要洞曉陰陽，探達造化，方能追二氣於黃道，混三性於元宮；鑽族五行，合和四象者，是也。余世居毗陵，先君上谷府君，曩遇聖人傳授，丁得其傳，不顧漏泄，謹以先天鉛汞火候具載本圖，以傳後學。倘有骨像合仙之君子，驀面相逢，夙緣契合，識利名之泡幻，歎生死之風燈，或欲聞大道之要焉，吾無隱乎爾。
　　此草木之根也，賴凡土培養，故根常活，根不存則枯。人之根自有形，而根已散失，不賴戊己真土培養，則不能歸其根者，復也。散而復歸，故老子云：歸根日靜，是謂復命。
　　人之根喻如草木，顛倒而生。
　　平叔云：不識玄中顛倒顛，爭知火裹好栽蓮者是也。經云：氣氣返故根，爽魂隨本根，飛根散玄葉。
　　金丹藥物直指圖：
　　平叔云鉛汞兩般為藥物，又日：二物會時情性合，道光云：一物分為二，雲房云：除卻鉛汞兩味藥，其他皆是誑愚癡。此二物不在五臟，不是精血，不是津液，不堤存想，不是禪定，不是坐空，不是採戰。
　　鉛汞二物也，不在身外求覓，當於自己身中尋此二物。天地有此二物而長存，人身亦藉之日用。故《易》日：百姓日用而不知。孤君之道鮮矣！
　　平叔云：離坎若還無戊己，雖合四象不成丹。又云：四象五行全藉土。又云：本因戊己為媒娉。
　　口訣直指
　　只見天地支干，不見戊己，而戊己寓天地，別處人身中，亦如此候。天地有戊己之時，吾身中戊己亦有，所謂仰觀于天，俯察于己，是謂竊天地戊己之全氣，補吾身戊己之不足。《陰符》云：天有五賊，見之者昌。故日萬物天之盜，人為萬物之盜也。土之異名丹田，丹田去金，皆土也。纔識得戊己，便可下手進，此之謂火候
　　夫火候者，乃人身中五行，與天地相會，還元之生氣，聚散于中道。初不勞般運吐納，巧偽施功，只在一箇時內，造化一一圓備。若以日#1月之問進退論之，自有日分，尤不容牽強。若以．日言之，自有一月之陰陽，凡一月一歲亦然。且以#2日時論之，要見殺機返覆，要見刀圭河車，要見回死戶為生戶矣！．然後十月胎圓，百日功成，一紀飛昇，盡在是矣！
　　金丹大道指迷頌＋二首
　　不是禪宗。
　　金丹全在得心傳，不比空門學坐禪。藥有烹煎火有候，陽神氣足便成仙。
　　不是存想。
　　大道非干存與想，汞鉛不是黑和精。要知無價長生寶，有象玄珠徹夜明。
　　不是行法。
　　燒香叩齒及存神，握訣書符召萬靈。此樣工夫非上道，真中更自有元真。
　　不是五臟。
　　汞鉛二物坎離形，詫女嬰兒虎與龍。不是心肝脾肺腎，真元別在水晶宮。
　　不是探戰。
　　修丹全在斷婬癡，說著房中便是愚。太上神仙清靜種，如如何穢濁立丹基。
　　尋本根。
　　一從太極判乾坤，祖氣根元已不存。草木尚能探固本，修真全在學歸根。
　　認藥物。
　　東華相望白龜臺，金闕嵯峨向此開。便看真人升玉府，靜中聽得震天雷。
　　識真土。
　　陰陽交媾自烹煎，不列中央妙不全。天地何時有戊己，更尋真土在心傳。
　　悟火候。
　　火候抽眾進退機，盈虛消息想幽微。玉琴三疊還知否，寶鼎神光冉冉飛。
　　看丹房。
　　谷神玄牝是丹房，此是長生不死方。箇裹靈胎交結處，純陰剝盡變純陽。
　　結胎仙。
　　多胎結就玉鑪溫，一氣回陽返故根。飛躍潛藏皆在我，蓋因身外有身存。
　　謹終始。
　　神仙妙訣信非輕，難遇當知卻易成。進火功夫無問斷，陽神迸出便飛昇。
　　#1『日』 原缺，據上下文義補。
　　#2『若以』 原缺，據上下文義補。
　　後序
　　神仙可以學得，不死可以力致，古有是語，信不誣矣！．巨川世居毗陵，自高祖少師晉公以倫魁事徽宗，與仙人方士相往來，世傳有《 金丹圖》 ，持以示林靈素，且曰；陳希夷之妙訣也。林靈素得其旨，而高祖分與道殊，聽之嚼蠟，而不能悟。持以遺會樞郭公三益，乃高祖母越國夫人郭氏之父也。郭頗好道，不能盡究其事，此圖家藏。又越九十餘年，嘉定中，先君上谷府君，忽遇武當山赤腳陳真人，首傳此道，歸玩舊圖，若合符契，因增註口訣，欲刊，先君解化。巨川歎玄學之無傳，慮此書之湮廢，於是露香盟天，命工饅梓，續先志也。嗟夫！．世人貪生惡死，皆有是心，奈以嗜慾為累，不能堅志力行，以致中，輟，是知聞道易而行道難。巨川幼喜學道，自卯角習靜，先君慮巨川之荒舉業，每止絕之，而巨川終不能已。弱冠時，異事殊利，名韁鎖念，不到此。後來先君以其訣，傳授諸門人，當世異姓貴戚之卿，有聞而行者，有行而未力者，有喜聽而不喜行者，而巨川得先君之心傳，且戒巨川日：吾得神仙之道，無神仙之福，今老矣！玄功作輟，莫竟其事，靈宅頹舊，將用遷徙。吾於節齋有綠，可托大事。於甲寅良月遊書川，與節齋飲酒，歡越，一日忽告別，坐客聞知其意，翌日，以書報巨川曰：虎伏龍降，臨行不忙，有子可付，無事思量。嗚呼！使先君有餘力以畢其道，又奚止此而已哉！因書其事於丹圖之後，巨川百拜敬書按樞密郭公舊序云：余讀漢《張良傳》，觀其受書於黃、石公，不亦異哉！談笑興王，人莫及之，誠有所憑藉。然《本傳》謂一篇書，乃《太公兵法》，今其書行於世，人皆讀之，子房所得，必不止於此。余意其妙旨，祕而不傳，觀婿霍端發家，世蓄其書，歷年之久，不知其所自來。林靈素見而奇之，謂陳希夷心傳之書，霍親攜以示余，果奇書也，求而得之。余後持以見林靈素，以得其真旨，頃於高麗海泛海山，險阻多矣！歷試，無不獲驗，可以為身中之寶，信乎！傳余之子孫，恨不得傳，故序以戒之。宣和元年十一月上巳，郭三益序。
　　上谷總管霍君諱懷字伯玉，毗陵人也，崇寧大魁，少師晉公之曾孫。君生而聰慧，學該九流百家之奧，惆儻不羈，疏財好義，常急救人苦難，若己有之。曾遇聖人傳授丹訣，得尸解之道，甲寅冬，無疾示化于雷川趙觀文私第之別塾。其子巨川，亦有方外志，雖鵲抱之戰，累得虛名，視功名土直，返世無悶，若將終身焉。一日以其心傳丹訣刊行，以續先志。余因得灶香一觀，縣力淺未及問，以願學焉。寶祐丁巳中和節。
　　先天金丹大道玄奧口訣竟