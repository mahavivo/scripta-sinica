丹經極論
　　經名：丹經極論。不署撰人，疑出於南宋。一卷。底本出處：《正統道藏》 洞真部方法類。
　　丹經極論
　　真鉛未有天地混沌之前，鉛得一而先形，次則漸生天地，陰陽五行，萬物眾類。故鉛為天地之父母，陰陽之本元。蓋聖人採天地父母之根，而以陰陽母為丹母，如不能於其問生天地陰陽者，即非金液還丹之道。若以天地陰陽之後所產五金八石，草木灰汁，晨霜夜露，雪漿冰水，諸雜物類而為者，不亦難乎！．同志之士，思之久而自悟，自非鑿開混沌，見天地之根，擘破鴻濛，視陰陽之母，無以議金液還丹之正道。達者悟之，毋入旁門曲徑耳。真鉛即真一之炁也，夫人元陽真炁，逐日走散，元由凝結而成聖胎，故聖人採真鉛以制之，使凝結而成砂。逐日運火，漸漸添汞，汞漸多，鉛炁漸散，故抽鉛添汞也。十月功足，鉛盡汞乾，化為金液還丹，則形化為純陽矣！．鉛是天地之火，父母陰陽之根基。蓋聖人採天地父母之根，而為大藥之基；採陰陽純粹之精，而為大丹之質，且非常道造作也。汞性好飛，遇鉛乃結，以其子母留戀，未有天地混沌之前，真鉛得一先形，以漸生天地陰陽，五行萬物也。以先天地之陽丹，點己之陰汞，立為純陽矣！然後運在一身之內鍊成金液還丹，以真造化在內，故曰內藥內丹。雖有自然真火在土釜之中，赫赫長紅，亦須憑外爐勤功，增臧抽添，運用無令差戒，以至於殆也。然內外真火，變化無窮，實藉真鉛之妙絕也。此物偏能擒汞，不使飛走，二藥內外雖異，其實一用道也。所以有內外二藥者，人之一身，稟天道秀炁而有生，托陰陽陶鑄而成形，故一身之中，以精氣為本，神生於炁，炁生於精。然此三屠，皆後天生一之炁，至陰之物也。修真之士，無過冶鍊精炁神而已，奈何三物俱後天生，純陰而無陽，安能形化為純陽，而出於天地之外耶？故祖師日：孤陰不能自產，當採先天之一炁，以真陰真陽，二八同類之物，擒在一時辰之內，鍊成一粒至陽之丹，號日真鉛。造化在外，故曰外藥。以此陽丹，擒己陰汞，猶貓捕鼠。陽丹是天地之母炁，己汞乃天地之子炁，以母炁伏子炁，豈非同炁乎？又云：未有天地混沌之前，真鉛得一，而漸生天地陰陽，五行萬物，此證金丹先天一炁也。以先天陽丹點己陰汞，化為純陽，更假陰陽符火，進退抽添，十月功足，形化為炁，炁化為神，神與道合而無形，變化不測，故能出乎天地之外，立乎造化之表，提挈天地，陶鑄陰陽。陶鑄者，先天一炁之使然也，故日妙絕無過種子。安可以後天後陰之炁類為內藥耶？天地未分，形同雞子，中混沌真一之炁，即炁鉛也，故炁鉛為天地萬彙之先也。太易太素之前，含靈至妙，未見萌兆；太極太一之際，有物混成，中真一之精，為天地之祖，萬物之始。一炁既形，兩儀斯析，然後有陰陽五行，三才萬物眾名。故配乾坤為天地紀綱，運陰陽為造化崇籥，是以乾坤立而陰陽行乎其中矣！．金液大丹與造化同途，故以乾坤為鼎器，同其大冷，以坎離為藥物，比其化權矣！夫神仙抱一之道者，上天所祕也，世人不可得之，乃太一含真之元。太一者，太極、太淵之源，是虛無鍊神之道。一者炁也，人能行太一真炁，與我真氣相濟，包含太和，久而鍊之，乃為大丹。丹者，純陽也，陽者，天道也。故神舍道聚則成形，散則成炁，故與道相通者，道養炁。養神者，保和天道也，故日精氣相濟，久而鍊用，是謂純陽鍊形。火者陽也，息者風也，以風吹火鍊形，神形俱妙，故曰鍊。形鍊形者，先須存心於內，真炁沖和，乃丹陽炁純粹之精，運行不息，昇沉往還，周而復始，包含萬類，故乃丹陽也。天炁降而復昇，地炁昇而復降，天之陽晶為日，地之陰晶為月。若得斗柄之機，自然斡運日月，運行而無休息，乃純陽鍊神之道也。修丹之士，採日月之精華，合陰陽之靈炁，周星數足，陰陽終盡，歸功土德，而神精備矣！. 乾道變化，各正性命。夫變化之道，性自元中而有，必藉命為體，命自有中而無，必以性為用；性因情亂，命逐色衰。命盛則神全而性昌，命衰則性弱而神昏。夫性者，道也，神也，用也，靜也，陽中之陰也；命者，生也，體也，動也，陰中之陽也。斯二者相需，一不可缺，孤陽不立，孤陰不成，體用雙全，方為妙道。呂真人曰：了明空性不修丹，萬劫陰靈難入聖。竇真人曰：參禪盡欲言問悟，見性寧知夢裹，非卻似狂猿撈水月，如何捉得月光歸。
　　陽精是真一之精，至陽之氣，號曰陽丹。己之真炁屬陰，為一身之主，以百骸。乃陽丹自外來，以制己之陰汞，即是陽丹反為主，而己汞反為賓矣！二物相戀，結為金砂，自然不飛不走，然後加火，養緞成金液還丹也。故陽丹在外，謂之疏；己之陰汞在內，謂之親。反此親疏，以定主賓，則道成矣！真道養神，若能守我在已死炁之關，令七祖枯骨，皆有生炁。生我者道，活我者神，將神守之以，道養神，是也。夫外藥者，丹是也，造化爐中，烹鍊真一之炁，功夫到時，只在半箇時金辰，立得成就。夫內藥者，金液還丹是也，須十箇月方能脫胎神聖。此二藥雖運陰陽造化相同，及其用功火候，實相遠也。
　　外藥火候
　　身心不動，呼吸自然，神氣入於其根也。閉極則失於急，縱放則失於蕩，惟使其綿綿續續，勿令問斷，然後神久自凝，息久自定。其運火之功也，若烹小鮮，無過不及也。一炁初萌，在乎不採之採，若存若亡→ 在乎微陽養稚陽，然後注意規中，息息歸根，以意定炁，漸漸運火，一升一降，周而復始，不可泥定不運，而反成否塞。所以陰陽運轉，皆乾坤之妙用，罕有人達曉。使天地不運轉，則一氣停積，萬物不生；人若不運轉，則一氣否塞，不產丹藥。豈得與天地同其長久也？一終之功，數在九轉，進火久之，覺得神炁微沖，火候全，清明在躬，陰陽分，即宜退火溫養頃時。然後復進火，漸至烹鍊，致虛極，守靜篤，身心合，神炁交，百骸九竅如浴起，夾脊雙關似火，然後可謂純陽矣！修鍊之士，在臨機圓活，知進退，存亡不失，其為聖人也。
　　內藥運功
　　真一之炁，官然無形，若不得二八陰陽之炁相交，安能降格，兆形黍粒者？卻得此黍粒之丹，吞餌之後，若不能得陰陽火氤氳，安能變化金液丹哉？
　　真一之炁，在造化爐中，被真火緞，光透簾幃，金華滿室，乃真陰真陽，鍊二炁交合，產成黍粒之丹。吞入腹內丹田
　　中，點化陽魂，以消陰魄也。當斯時，一炁運歸身中，由泥丸而下，但之覺五內清凍，金光透體，成功在乎一時之問。
　　及在內，卻有十月之功，運用乎抽添，防危慮險，所謂井底泥蛇舞拓枝，窗問明月照梅梨，夜來混沌擷落地，萬象森羅總不知，正此時也。得此丹經極論陽丹，點己陰汞之後，在乎虛心運火，忘情諧和，運陰陽合乎呼吸，以呼吸用神炁，以神炁用水火，以水火用胎息，綿綿游泳，坎離交合，而生金液也。運陰陽造化之機，不以初功，既昇而由泥丸而下，所謂下鎮人身泥丸絳宮，中理五炁，混合百神，則忘炁以養神，仍直下也，輕輕然運默默舉。其訣日：
　　專炁致柔，能如嬰兒除垢整念，靜心守一，外想不入，內想不出，終日混沌，如在母腹。神定以會乎炁，炁和以合乎神，神即炁而凝，炁戀神而住。於寂然大休歇之場，恍兮無何有之鄉，灰心冥冥，如雞抱卵，似魚在水，呼至於根，吸至於蒂，綿綿若存，再守胎中之一息也。更在屏塵綠，絕視聽，少飲食，不睡眠，則騰騰任運，任運騰騰，不可著於持守，不可泥於進火。久久之後，要溫養子珠，正謂藥熟不須行火候，泥於火候必傷丹，只須保養無虧損，渴飲困眠飢便准。
　　運丹生成之際，忽覺夾脊上沖泥丸，瀝瀝有聲，從頭似有物觸上腦，須央如雀卵，顆顆自愕下重樓，如冰酥香甜，甘美之味無比。覺有此狀，乃得金液還丹。徐徐咽歸丹田不絕。五臟清凍，閉目內觀，藏府歷歷如照燭，漸次有萬道金光透體也。十月功足，聖胎圓成，調神出殼。
　　出神
　　自古神仙出神，別無他法，神即我身之元神。炁足則神靈，神靈則自出，非比存想之法。陽神之出，鬼神不可得而見，不可得而知。鬼神可知可見者，則與陰神同類，非陽神也。三年千日之功，存養既成，炁足神全，出入自由。身外之身，即法身，聚則成形，散則成炁，不可以形邇擬議。陰神即無形邊，不能分身化形；陽神可以一身百、十身，各各可以飲食，可以應酬至，合之又復一，所謂聖而不可知之謂。神隱顯莫測，變化無窮，千里萬里，須臾即到；過去未來之事，一一皆先知，方可謂之陽神。陽神出入，皆由天門，天門初開時，如大斧劈腦，不可驚動，如嬰兒顧門，密室聖護，未可輕出。初出於左右盤旋，回顧神室舍屋，神出熟時，開眼閉眼，我皆自見。然後使去來在空，始亦須自十步，以至百步，至千步，漸漸放出，放出之際，即收回。久久之後，方可任意遠出。神出之時，須留一神看舍，及祝斕衛護戒之神。守之一神是腦中金甲神人，出時當分付與吾托定頂門，恐有假名托象，入我神舍，不可放入。吾歸即呼我姓名，便合為一，非在三載九年之功，安能至此哉！
　　悟真遺篇
　　氤氳聚散本精魂，知者名為乾與坤，易道範圍天地化，莫將萬象執言論。
　　四序花開四點亭，風吹香氣噴人馨，勸君採取依時節，莫使嬌紅取次零。
　　西江月
　　丹是色身妙寶，法身即是真心，從來無色亦無音，一體不須兩認。萬法非無非有，有無亦莫搜尋。二邊俱遣棄中心，選佛斯為上品。
　　又
　　一理無今無古，此心何喜何瞋，無相迺為真相，色身即是法身。不消一句半句，活得千人萬人。咦！．這裹便是到頭，何須只管翻身。
　　還丹復命遺篇
　　絕句
　　壇自三層十一一樓，八方和合土為尊，丁公全藉黃婆力，南北相吞制魄魂。
　　守一壇中已絕塵，一爻看過一爻成，此心卻似糠灰火，靜坐時聞滴漏聲。
　　須將神水灑坤宮，先舉西來後合束，要知大道希夷理，太陽移在月明中。
　　玄牝之門切要知，幾人下手幾人稀，君還不信長生理，但去桑問看梅架。
　　五言
　　受得真仙訣，陰中鍊至陽，地雷潛
　　動處，星斗共商量。八卦看成母，三才
　　始見昌，不愁生死繫，定覺地天長。
　　丹經極論竟