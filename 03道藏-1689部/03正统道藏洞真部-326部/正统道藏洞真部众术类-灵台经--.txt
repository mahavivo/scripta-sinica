靈臺經
　　經名：靈金經。撰人不詳。底本出處：《正統道藏》洞真部衆街類。
　　原缺第一至第八
　　定三方主第九
　　寅午戌，晝生，日木土；夜生，木日土。申子辰，晝生，土水木；夜生，水土木。亥卯未，晝生，金火月；夜生，火金月。巳酉丑，晝生，金月火；夜生，月金火。
　　右件，凡晝生，看日所在之宮，以定之。夜生，看月所在之宮，以定之，而為主也。
　　經云：晝生人，日在陽宮，夜生人，月在陰宮：為不背三方主，皆得力大富貴之人也。若晝生，日在陰宮；夜生，月在陽宮；此為背三方主，合一生貧賤。據此論之，恐未臻元奧。
　　又四門經云：若雖不背，看三方。三方若在旡力之地，或伏留逆行，即不可以為有福之人也。若雖背，看三方主。三方主若在有力之地，或居王廟之宮，不可便為無福之人也。然有此論，又別無斷定。今是以撮其樞要，準以為標庶有效焉。凡論人灾福，以卯辰巳為少年時，以午未為中年時，以申酉為老年時。若初主在少年時？中主在中年時，末主在老年時，為不背三主，大貴之人也。若初主在老年時，末主在少年時，此為背三主也。若初方主在北面，以西為初年戌亥是也。以北為中年時，子時是以束為老年時丑寅是也。如論向背，以南方而言之，見其向背也。若方主雖逆行伏留，或在王廟之宮，但依加臧論之，方見准的也。若初中主在本分地位，末主在中主前者，其三主臧半論之。若末主在初主前，若在卯北，其末主並不論其灾福。若在卯南者，即全力論之。其初末主，俱不論之也。若中主在初主前者，居卯北，即中主全不論之，其初主亦臧力論之。若在卯南者，即初主全不論之。以中主言之，即中年乃應也。若初主在中主後者，臧半論之。若初主在末主地分之後者，全不論之。更在臨時消息，看身命宮主，及諸星之力，以定貧富貴賤，併其星曜力分，分雖數以定之。凡定三方主遠近，先算壽期長短，以三限分之，即可定期遠近之灾福也，以定灾福應驗之期也。
　　飛配諸宮第十
　　古經云：以二十八宿，定一十二月，將從朔日數之，以定身宮。蓋太陰行度，有遲有疾有眺，敷了切難為約定。但以曆等，先定太陰所在之宮，便為身宮，以加時所至之宿，便為見生之宿。於此宿上，有三絕之宿，先數七宿為第一絕，次數十宿為第二絕，更數十宿為第三絕，凡相去二十五宿也。假令畢為見生之宿，即從畢數七，至星為第一絕；又從星數十，至尾為第二絕，又從尾數十，至奎為第三絕。凡為三絕日得患者，難治也。右身宮。
　　但生時，諸星曜落在陷宮，及五弱之位者，若與月同宮，即不為陷，緣日月無陷宮故也。或若對望旁合見，即可臧三分之力論之。若在本分王廟之宮，即全力論之。若日木在主，大貴有錢，長壽。火在，妨母。火在前，損日月，臧即可。土在，作事多滯，宜修道。金在，好容貌，多慾，得女人愛慕。水在，好文，心巧有智。交在，宜官。天一在，小年近貴人也。太一在，毒害多灾。若有瘢痕及蟲傷，火燒應之，即吉。與交同。右身宮灾福。
　　紫唐經云：以太陽所在之宮宿為命宮，以加時所至之宿，便為命宿。亦於此宿上，有六害之宿。以太陽所在之宿為第一命宿，前數四宿為第二宿，又前數七宿為第三宿，又前數四宿為第五宿，又前為第六。數五宿宿，若諸惡星押此六宿，悉有灾厄。以星曜之力言之，押命宿多灾厄，押意宿多不稱意，押事宿多飛禍，押克宿多賊害，押聚宿多死亡，押同宿多離別。假令太陽在婁宿，便以婁為第一命宿，數四至畢為第二意宿，又自畢數七至星為第三事宿，又自星數四至軫為第四克宿，又自軫數四至氏為第五聚宿，又氏數五至箕為第六同宿。他皆倣此。又都例經云：天輪初出地平際，卯上星辰為命宮。以次定一十二位所有灾福，在七強宮中。右命宮。
　　晝生從日，夜生從月，從東出配之至終。如配在七強，福祿殊常。配在五弱位，即福薄，仍須以星曜逆順，及王廟言之，分其分數，須看配到之處有何星曜照臨旁合，以定厚薄。又須看財位強弱助之，若晝生，夜三方主皆弱。右福德。
　　不以晝夜，從財宮主數至財宮，從東出配之至終。看其位高下，及有無星曜照臨旁合，定之其主，是日因先代，月因外家，木因官長，火因兵盜，土因奴僕、田園，水因文書，金因妻。如已上宮中有善星，必因上事成之。惡星，因上事破之。首尾，即兵盜破。太一如上天一，因貴人成之。右財帛位。
　　白日從木至月，夜生反此，從東出配之善星守之，長命；惡星見之，夭折。但見木月，有壽。若木逆月在同宮未，則短壽。又惡星剋，即夭亡。晝生火與月同，亦夭亡。如土剋日，火剋月，太一剋木，皆臧一分之力。木月又在無力之地，又臧一分之力。火守西沒，臧四分之力。火守八煞，惡死。但善見木月，臧一分之力。常以善惡累增損之，則得壽長短。限得陰範策，有百六之會，易周有百八之數。每一紀為一分之壽，即九分，有一，百八歲也。如陰德可延一紀者，即一百二十歲。如定得分數，即餘年餘月餘日尚未知之，即取木星餘日，以太陽餘日乘之所得，以周天分除之所為歲數，餘則棄之。其周天分除不盡者，命以三十除為別本，以一十除為歲數。今且以十二除之月數，不盡為日數，則得所之紀餘年餘月餘日也。每一紀一十二年，此法甚妙。更有一法，在行年宮篇收之。又若生男，後三日及九日，月至火守處。生女，七日後月至土守處，必主撮口，夜生尤甚妙。右壽命宮。
　　晝生從土至火，夜生反此，從東出配之。如是日月木水並好死，是蝕神火孛惡死，金因女人死，土好道死，木卒死，水冷疾死，土腹疾死，火見血死，蝕神驚怕死，孛劫死，天一與惡星併樂死。又常以申酉二位定之，不以貧富貴賤，先須看此二位，大底不宜見火，必主惡死，雖大貴亦不兔之。故李公云：火星入宮一度至三度，笞死；至八度，乃劍死；至十一度，縊死；至十四度，水死；至十七度，呪詛死；至二十度，驚劫死；至二十三度，蟲傷、刑害死；至二十六度，非橫死；至二十八度，墜撲死；至三十度，市死。又若火在八煞位角亢，水死；氏房心狐魅死；尾箕，蟲傷死；斗牛女，抵觸死；虛危，魂寐死；室壁，水死；奎婁，蟲傷死；胃勗，骨煙死；畢觜參，馳驢死；井鬼柳，捕逐死；星張，馬墜死；翼軫，蛇豕死；十五度，必市死。又云：自南六宮乾位，蟲傷并市死。北面六度，陰謀水火死。如火伏在此，及身命有木，貴而夭亡。無金木，夭折，中年死。又一法，如筭至某年某月日死者，看其火在何宮，及看身命有何星曜，以此言之，即知死之所因也。陽宮從師子宮星宿，順行數為頭，張、翼、軫、角、亢、氏、房、心、尾、箕、斗、牛、女、虛六度已前，皆為陽位也。陰宮從巨蟹、柳宿逆數為頭，至鬼、井、參、觜、畢、胃、昴、婁、奎、壁、室、危、虛七度已來，為陰宮也。日月木疾病死，火見血死，土墜死，金因女人死，水文字死，交中朋友死，天一貴人害死，太一兵盜死，不然用兵死。右死囚宮。
　　從師子星宿順數為頭，至張、翼、軫、角、亢、氏、房、心、尾、箕、斗、牛、女、虛六度已來，為陽位也。右陽宮。
　　從巨蟹，柳宿逆至虛七度已來，為陰位也。右陰宮。
　　晝夜皆從月至第八位，東出配之，看此位宮辰宿曜言之。但火土到此宮，即為灾。如火土是主星，不為灾也。即蝕，神天一為灾矣。又看其下臨何宮位，以所併之宮是何宮？所臨之位是何位？即言其妨害。緣主星在此，不為身分之灾，必臨注他人也。如行年星曜到此宮，亦與生時同論之也若生時，即主一生之事。若行年如此者，即，以星曜在此宮，月日為限也。右灾厄宮。
　　晝夜皆從日數至第六宮，從東出配之，以此宮宿所主言之，日月主眼目之疾，木主風疾，火主瘡痍，土主腫痛，水主冷疾，金主嗽疾，交中內疾，天一心疾，太一中惡之疾。此乃生時，即一生如此。行年，即一年也。右疾患宮。
　　晝夜從土數至木，從東出配之，以此位宮宿所主言，及看強弱星曜臨照，定其吉凶。若身命及此宮配，在師子、人馬、磨竭、寶瓶、雙女，皆主少兄弟。如得魚、羊竭、蟹，即多兄弟。如是魚、羊、人馬，夫妻有異類兄弟。又從水數至木，從東出配之，其人尅為妙。配在福德相貌位，有兄弟相宜。又以火守，三方主居土位，惡星不尅為妙。中所經歷者星，是兄弟數。看此位亦如上法，即知姊妹強弱也。如要知兄弟之數，白日看南面之宮有幾星，夜生看北面之宮有幾星，是兄弟姊妹之數，陽是兄弟，陰是姊妹。要知得力與不得力者，看其星善惡斷之也。右兄弟宮。
　　晝夜皆從土至金，東出配之，看星曜論吉凶。但妻宮、妻位并見金，唯不宜見火，見即不吉。若善星助，亦妨。惡星剋，即婬亂，惡聲名，敗家風。若金在婁，亦婬亂。若更火，即為娼婦。若木見，則有二妻，得女人之財。若日月見，得好妻。若土見，難婚及老幼不等。若見水，得好妻，會文字、音律。若蝕神，妻惡。亦妨之，見天一，得貴族之女。見太一，得醜惡之妻。又須以其宮在高下位定之。又從數至日月，從金配之約虛處，以行年配至終。右妻妾宮。
　　是婚姻之年也。此宮唯忌土火，見之必主難婚，或以賤為妻，亦少子。若土見金，又見妻宮，妻多病及不具足。若火見金，妻不良。火在金宮金度，亦同。右會合宮。
　　晝夜從金至土，東出配之。若其中有星曜，如上斷之，亦依妻宮斷之。右夫宮。
　　晝夜從木至土，從東出配之。若其中有善星，必生好男女。有惡星，必生妨害。如自東出，至加臨所至之宮，其中所經歷者星曜，是女數。如先見陰星，首生是女。先見陽星，首生是男。以善星為淑善之男，以惡星為凶暴之子。以伏逆為傷害也，以陰陽星定男女力。右男女宮。
　　晝夜從火至木，東出配之。如行年上有金木到，此必有男女。又木到火金元守，有子。又行年至木金元守，火到本元守，亦有子。又土與金水對，少子。若金月與惡星同在翻復，宮絕嗣。若星在陽宮，生時屬陰，又在雙女身宮，主雙生。如增修宮在高位見月，即男女易養。若金在陰陽宮第二分，絕男女，主不生養。右生育宮。
　　晝夜從日至木，東出配之，在有力之位，善星臨照，即有好男女。若被惡星剋之，即少子難養，有少亦妨之。右男宮。
　　晝夜從月至金，東出配之，一如前法，善惡星斷其吉凶。要知其數，看從東出配到之宮，有幾箇星，是其數也。善星吉，惡星凶。以陰陽星，定其男女也。右女宮。
　　白日從日至土，夜生反此，東出配之，如有善星，父貴。如晝生，日見火；夜生，土見日；日與蝕神同並，主妨父也。右父宮。
　　晝生從金至月，夜生反此，東出配之，看星善惡，定其吉凶。如晝生，火見月；夜生，土見月；及月在土下宮，皆主妨母。日月同在翻復宮，又居東方，此人父母不同類。日三方高，父強；月三方，母強也。凡日月與東出宮背，又被惡星照，此人父母必主離別。如金月在土下宮，母賤，亦惡聲名。日宮主及三方主，在奴婢禍害宮，必父賤，及無祿也。若月宮主及三方主，在第六十二，母賤，短壽。右母宮。
　　晝夜從官宮主數至官宮，東出配之，看其高下，在高位，即為官大貴。若在下位，即為官畢下。如雖在高位，主星不照，惡星不尅，居官而無祿也。若在下位，主星又照，或居王廟，則為大官，只是不清貴也。如木、日、水、天一交首占高位，為文官。土、火、金、尾、孛在高，居武。常以星力淺深強弱，定其高下。又以其星，是主與不是主，及王廟而言之。又從土至月，東出配之，為武官。從木至水，東出配之，為文官。其高下，如上法斷之。右官祿宮。
　　晝生從月至水，夜生反此，東出配之。唯不宜蝕神、太一、土、火並，已與身為仇讎害，施恩禍報。若此星曜對望旁合，同此論之。若此星曜在王廟，反灾為福，宜近武勇之人，結交得力也。若火在小十宮，即被人謀害。又日被火剋，月被土剋，並不宜知己也。右交遊宮。
　　白日從月至日，夜生反此，東出配之，此宮所主，善星見好修飾，見日好道，見木好丹，見月好釋，見火多禮，見土好長生之術，見金好女人，見水好文章，見火好武勇，見天一好接貴人，見太一好姦虛作盜。對望旁合見，亦同此。右精魂增修宮。
　　白日從相貌宮至精魂增修宮，夜生反此，東出配之。若得牛、羊、魚、磨等宮，多情慾。如見金尤甚。若水在羊竭，火在花樹，鴛鴦好男色。金月在第四，男女俱婬，為巫現。若金留，與衆通。若土木尅，則婬於六畜。火與金，婬常不足。金在第八，好男女色。火在第九，亦同。金在獅子，好奪人妻妾。金在蟹、磨，有穢行。月在張九、氏十二、十三、十四、尾十二、胃十四、井二十四，金在奎二、參一、井十九、柳十三、氏五、斗十三、危十一，日在室十三、翼十三，水在井十五、翼三、氏四，火在井十五、翼十五、角六、亢四、氏五，已上皆主婬穢，亦以賤為妻，或受他妻為妻。其宮若男女宮併，即幸於男女也。與奴婢併，即幸於奴婢也。但以所併者，必私通之也。又金在第七位，土火同宮，浮惡毒，與外人私通，不擇好惡。金在官宮，月在田宅，合取親戚為妻，其位高強即吉。右情慾宮。
　　書夜從水至月，從東出配之。如在高位好星見，得奴婢之力。如下位惡星臨之，主不得力，宜子細定之。若惡星守照，必婢逆作賊，火土首尾見之，常有害主之心。右奴婢宮。
　　白日從情慾至水，夜生反此，東出配之，看所臨之位，必主事多艱迫也。假如臨男女宮，即於男女上多致艱迫。右艱迫宮。
　　從天想宮日至月，地想宮從月至日，此二宮皆業次之分也。每宮分為三分，即每分十度也。此定之其事極繁，皆出五行定分經中，此乃更不具錄也。右天想宮。
　　秤星力分第十一
　　夫定人灾福，先以身命宮，次以三方主定之。若身命宮主不得力，但得三方主居好處，亦得中下富貴。如三方主俱不得力，身命主在好位，亦得小富小貴。木在第三宮，與月同俱不為陷，又日月無陷宮，所到之處皆如福。如星曜在五弱之位見日月，俱不為陷，仍可臧力論之。如首尾在四正宮，為官之人也。首多吉，尾多凶。如太一、土、火，雖為官，必患惡瘡致死也。若身宮主及方主，俱在下位，餘星在高位，得三分之力。若居王廟之宿，得六分之力。身命主及方主，俱在下位，居王廟之官，諸星在高位，得七分之力。若諸星不得力、得四分之力。若身命主、方主，在下位，居王廟，餘星在高處，亦居王廟、得八分之力。若身命主、方主，居高、餘星在下位，居王廟，得九分之力。若身命主居王廟，占高位，得六分之力。若身命主不在好處，三主居主王廟在好處，方主王廟，在下之位，得六分之力。在有力位，但身主、命主一與方主併，即未定其灾福，仍須常見日月，即得十分之力。每星曜見日月，即得十分之力。每星曜見日月，即加二分之力；不見，即可臧二分力論之。星曜在王廟好樂，得多少力各不同。木在室，得八分力；在鬼，得十分力；在人馬，得四分之力。火在心，得十分；在斗，得六分。土在斗，得十分；在亢，八分；在虛，四分之力。金在亢，得十分；在胃，九分；在昴，八分力；在畢，六分；在室，五分之力。水在翼，十分；在軫，九分。日在星，十分；在婁，八分。月在胃，八分；在昴，七分；在畢，六分；在蟹宮，得四分力。首在星得六分力；在軫，八分力。尾在壁，八分。天一在女，得十分之力；月一孛柳，得六分之力。若身命主、方主在王廟，居強位見日月，得十分力。若在於本分地位，倍之。如留，又倍之，得三十分之力也。若在下位，得七分之力；見日月，得七分之力。若餘星不在王廟，居強位見日月，得八分之力；不見日月，不得力。若餘星在高處，不居王廟，得八分之力；不見日月，五分之力。但與主星臧二分力論之也。凡星曜入王廟之宮，不在王廟之度，有及與不及，至與不至，亦須加臧是之。或向或背，亦須增損斷之。向王廟之度者，為星躍順行，其王廟之度在前。若星逆行，其王廟之度在後，即為向也。背王廟之度者，為星曜順行，其王廟度在後。星逆行，王廟度在前，皆為背也。又及與不及者，為王廟之度在前，星行得至，其度為及也。不及者，為王廟之度在前，星行不至，其度便留，留乃逆，並為不及也？不至者，為星曜逆行，王廟之度在後，欲至其度，而便留，留乃復順，為不至也，得至者，王廟之度在後，星逆行，入其度也。向者，得及得至者，並城二分力論。若背與不及，不至者，並臧四分論之。若近者，王廟之度三日而得至者，並可臧一分之力論之。若在其王廟之宿度，即十分論之。更若臨本分地位者，倍而論之。若留守其宿者，又再倍而論之。若順，即為文，逆，即為武。須在七強之位，即大貴也。若身命主、方主在五弱之位者，大貧之人也。
　　凡言善星被惡星剋者，雖是同宮，須有凌犯即為尅也。若惡星在前，日月五星不出其宮行住犯之，即為灾。若惡星在後，星曜逆來浚者，即灾甚也。若善星在前，惡曜逆來犯者，灾亦甚重矣。若星曜在後，惡星逆來凌者，灾尤重也。若善星在前，惡星在後，惡星行疾者，不為凌不凌不犯不為灾也。若七日內有凌犯者，即不為離褪褓。
　　若日月在高處，惡星在下位來尅，不為灾也。若善星與日月在下位，惡星在高處來尅，必為灾也。若俱在高處，所尅不探。若在下位，所犯必重也。若生時，日月交蝕，則不具足也。若火逆來見日月，得善星救，則損目。不救，則撮口死。木主重位，土主重務，金主女人女業，水主文才，火主武略，交主兵權，天一主服色貴，太一主刑殺，日主天子，月主后妃。月在第五，多男女。水在西沒，怕妻。火逆，非命。土犯，命少孤，宜為道僧。火犯，命勇猛好殺。木犯，命有壽。金之厄。命有女人之厄。水犯，命劣技能。日犯，命貴人。重彗曜犯，命妨妻。金，性快，自用意。火，性急，難侵犯。土，性厚，多仁惠。水，性聰，多能解。木，性仁，好梗直。日主先代，月主外家，木為福惠，火為官，土為田宅，金為妻，水為藝業。土為腹疾，水為冷疾，火為官事、蟲傷，金為女人色慾，木為風疾，水為文學言語。
　　行年灾福第十二
　　但以東出宮為首，一歲一移宮，直須過生日後，方可移宮。常以行年宮，主言其吉凶。若得日為主，須候太陽至本王廟宮宿之時，有喜宜近貴人。如行年得為主，則月水行疾，當以身命主及本主星推之，時為主，則有非常之喜。在順行之時，仍須在有力之地。木至身命主，先有灾憂，後有大喜。若得火為主，灾在逆伏身命，及行年，必為灾。若是主星，即看何時至官命，及第三、第九，皆為有喜之時也。若得土為主，合作事鈍滯，多破財，病病在逆伙之時也。若是主星，即合有土地之權，須在有力之地。若庶人，則多錢。若得金為主，看何時到本王廟之，皆為有喜之時也。又常以生時三絕六害之宿，定逐年吉凶，亦甚準，的宜用之也。歲星入命主，遠行起灾。位寅上，得財，見貴人。丑上，兄弟不和。子上，損六畜，或因六畜所損。亥上，憂子。戌上，遠行吉。酉上，生貴子，遷官。申上，平平。未上，大喜，亦妨鞍馬灾。午上，遷官。巳上，得知己力。辰上，遠行即吉。熒惑入命，六十日驚恐，蒼腫血光。寅上，失財。丑上，得財。子上，官灾疾病。亥上，憂妻子。戌上，損六畜、奴婢。酉上，女人口舌，妻子血光。申上，為人謀害。未上，作事不成。午上，憂官。巳上，大吉，小人即凶。辰上，兵厄，生時得力，不為灾。鎮星入命，夜生灾。寅上，小口破財。丑上，大吉。子上，遠行。亥上，子孫爭論。未上，遷官。戌上，有喜。酉上，妻患。申上，大吉。午上，加官。巳上，憂小口，哭泣。辰上，破財。太白入命，爭訟起。寅上，加衣。丑上，加六畜。子上，忌咒詛。亥上，有疾病、口舌。酉上，逢貴人。戌上，進財。申上，女人為灾。午上，有不測之喜。巳上，大人舉焉。辰上，惡人累及。天一到處，皆為喜。太一到處，皆為灾。蝕神入命，毀謗、口舌。寅上，損財。丑上，兄弟不和。子上，父母疾病。亥上，損子。戌上，得貴人力。酉上，損財、妨妻。申上，貴人往來。未上，百事吉。午上，先憂後喜。巳上，得貴人接引。辰上，心不安，為人連累。火至三、六、十一，皆喜。木至二、五、七、九，皆喜。若逆入六、十，火來即死水日火至命，皆為灾。土至三、六、十一，喜。金至三、四、五、十、十二，皆喜。行年至土元守宮，灾至。火元守，合有子。火土見，力臧。至木元守宮，火土見，亦為灾。至金元守，宜婚姻，有子。至水元守宮，土火見，有灾。木見，則不為灾。至月元守宮，火土見，灾重。至日元守宮，宜入仕，見貴人。至土元守宮，亦多灾。日月至土，火元守宮，土火至日月元守官，土至火元守宮，皆為灾重。日至金元守，喜。火至金元守，有女人灾。土至金元守，喜。土至木元守，有官灾。木至火元守，有子。火至土元守？喜。土至日元守，灾。火至月元守，破財、疾病。木至土元守，大富，得財。金至土元守，大吉。金至木元守，因女人破財。金至火元守，心疾。金至水元守，因文書喜。水至木元守，有盜。水至金元守，有吉。火至木元守，憂公事。日月至木元守，皆有喜。
　　右件，行年更有細微灾福，備在諸經，此即撮要而已，故不盡錄也。
　　靈臺經竟