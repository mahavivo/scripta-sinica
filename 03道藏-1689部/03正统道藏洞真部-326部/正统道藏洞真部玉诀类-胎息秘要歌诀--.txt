胎息秘要歌訣
　　經名：胎息秘要歌訣。不著撰人。一卷。底本出處：《正統道藏》洞真部玉訣類。
　　胎息秘要歌訣
　　閉氣
　　忽然身染疾，非理有損傷。斂意歸閑室，脫衣外本床，仰眠兼握固，扣齒與焚香，三十六咽足，丹田氣越常，隨心連引到，損處最為良，汗出以為度，省求廣利方。
　　布氣與他人攻疾
　　修道久專精，身中胎息成。他人凡有疾，藏腑審知名。患兄向王氣，澄心意勿輕，傳真氣令咽，使納數連并，作念令其損，頓能遣患情，鬼神自逃遁，病得解纏縈。
　　六氣疾差即止，不可過，過即敗心氣
　　一咽咽法最靈應須秘，外屬鼻根內關肺，寒熱勞悶及膚瘡，以斯吐納無不濟。
　　二呵呵屬心王主＇其舌，口中乾澀身煩熱，量疾深淺以呵之，焦腑不和自消滅。
　　三呼呼屬脾神主其土，煩熱氣脹腹如鼓，四肢壅悶氣難通，呼而理之復如故。
　　四噓噓屬肝神主其目，赤翳昏昏汨如哭，都緣肝熱氣上衝，噓而理之差奔速。
　　五吹吹屬腎藏主其耳，腰膝玲多陽道止，微微縱氣以吹之，不在外邊求藥餌。
　　六嘻嘻屬三焦有疾起，三焦所有不和氣，不和之氣損三焦，但使嘻嘻而自理。
　　調液
　　人因食五味，壅滯閉三焦，熱極苦澀盛，玲多淡水饒，便將元氣療，休更問壺飄，熱隨呵自退，玲宜吹始銷。口中頻漱咽，津液自然調，若得如斯驗，玲兼熱罷朝。
　　飲食所宜
　　修道欲得見真的，庖饑之中堪者吃，淡粥朝餐渴自銷，油麻潤喉足津液，就中梗米飯偏宜，淡緬縛託也相益，好酒飲時勃氣銷。生椒服之百病息，食前宜咽六七咽，以食為主是準則，飯了須呵三五呵，免教毒氣煩胸臆。
　　飲食雜忌
　　密室避風隙，高床免鬼吹，藏精身有益，保氣命無虧，喜怒情須戢，利名心可廳。真神兼本屬，禽獸爪頭支，此等血肉食，皆能致命危。葷茹既敗氣，饑飽也如斯。生硬玲須慎，酸鹹辛不宜。雨雲風罷作，雷電晚休為。蘿蔔羹須忌，白湯緬勿欺。更兼避熱食，瓜果勿委隨。陳臭物有損，死生穢無裨。須防咽入腹，以氣勿多疑。
　　休糧
　　千日功夫如不輾，心中漸得尸蟲滅，重教充實三丹田，轉得堅牢百骨節，只欲思惟斷食因，懶將品味以餐啜，腹虛即咽下臍輸，元氣便將為休
　　絕，飽即寧心勤守中，飢來閉咽無言說，如斯勵力久成功，方信養生在秘訣，豈並凡常服藥人，終朝修煉無休歇。營營藥力盡空成，屹屹忍饑守不徹，爭似常服太和精，便能清淨生光悅。如貪外美亂正元，百疾臨身自廷劣。
　　慎守
　　精氣切須堅慎守，益身保命得長久，人多嗜慾喪形軀，誰肯消除全永壽，未病憂病病難成，已災去災災遣否？臨終始解惜危身，不及噬臍身已朽。胎息縱然勵力修，欲情不斷也殃咎。陰丹體得道方全，如此之人還勘有。
　　九載功變
　　氣并血脈共肉髓，筋骨髮形依次起。欲遣衰老卻童華，一年一變九載矣。
　　先端坐，澄定閉目息，氣然後嗚天鼓四八通，以舌掠上唇，外九遍，次掠下唇外九遍，又掠上唇裹九遍，又掠下唇裹九遍，即上唇外為南方，下唇外為北方，上唇裹為束方，下唇內為西方，即以舌柱為中方，待津滿口，即數努兩顯，內氣二十一遍，微從鼻演出些子，便咽，咽時須喉中嗚，即隘隘也，象津氣入下丹田，如此三遍五遍。又咽時須俟氣出便咽也。
　　胎息秘要歌訣竟