元陽子金液集
　　經名：元陽子金液集。撰者元陽子，即中晚唐煉丹家羊參微。集中載其金液還丹詩三十一首，皆有注解，註者不詳。官悚外丹之道。一卷。底本出處：《正統道藏》洞真部方法顯。
　　元陽子金液集
　　真陰真陽是真道，只在眼前何遠討。
　　凡流歲歲燒還丹，或見青黃自云好。
　　真陰者，聖人只說北方壬癸水，是五行之首。陰君曰：北方正氣為河車，束方甲乙生金砂。說此一物者，為五行之首。訣曰：北方有水，水中有金，金始隄防，水中有金，呼名為庚辛之金，其卦屬坎官也。真陽者，南方熒惑星是也。生自甲乙，寄位丙丁。燧人能發其光，變化生為熟，名為太陽之精，卦屬離官，內有砂汞。時人不可知之。世人不達其理，遂將雜物及朱砂水銀，修之為至藥，忽見青黃之色，自言其藥好矣。
　　志士應須承法則，莫損心神須見道。
　　但知求得真黃芽，人得食之壽無老。
　　注曰：志士須知規則，而行規則者，即是天地之機也。運動法象，火侯進退，皆似連珠合璧，忽聚或散，往來出入，貫串內外，相應更無差失，測候及時，即成至藥。古訣云：失在抽添。得在受熙。得至成寶，號為真黃芽者。且不以几物製造，得成此物。是天地之精，微妙之氣結成。几人極難會，所以云莫損心神須見道。
　　黃芽不與世鉛同，徒以勞神不見功。
　　虛失光陰生白首，何處悠悠訪赤松。
　　黃芽者，不是世問黑鉛、黃丹燒成。黃芽出自太陽之內，從虛無而生，歸在中官，黃帝之位。《道德經》云：狀若明窗塵。故非世人家所有之物，淮南子、赤松子知之。赤松子者，即是淮南王也。訣云：淮南王，鍊秋石。呼黃帝，美金花，更無別道。志士不知此真訣，徒自一生白首。所以受之歸身師，師者是口訣也。
　　神水華池世所稀，流傳不許俗人知。
　　還將世上凡鉛汞，相似令教人不疑。
　　神水華池者，出自太陽之內，為火之精，仙人探用，號為神水華池。其精凝白，似馬牙硝，未伏火者。若經鍊之後，呼為金液華池，名為真鉛，亦名白虎。若修之後，即汞無黑色。若要住火，感應只在咫尺問。此在口訣，難以書傳。仙人將黑鉛和水銀，探神符白雪相似，令教人不疑。如用黑鉛水銀，皆不是真法，縱遇至人，終日相隨，與至道不相契，終不傳付此衛注訣，只要世人悟會。自是人之根性，與至道不相契會，聖人終不欲令其絕於後代，所以三百二百年方傳一人。夫學道之人，切須廣修陰德，見於道師，敬如父母，首尾相似，不辭辛勤，得此方可傳授。《參同契》云：虛有好道之名，殊無鍊丹之志。未有小失，便起大怨，如此之人，去道遠矣。
　　青龍逐虎虎隨龍，赤禽交會聲唱噹。
　　調氣運火逐離宮，丹砂入腹身自沖。
　　青龍者，是木也，位在束方甲乙之官，卦主震，內含離氣，為太陽之精，赤禽之志。其性猛急，聖人呼為汞。白虎者，是西方金神，位在庚辛之上，卦在兌。此金無形質，生北方壬癸水中，煆鍊之後，則永無黑色，名為白虎，亦名金液。此物能剋束方甲乙之木，當兩情相剋之時，自有聲爆動驚人，星曜流暉。當此之時，即便交會，自然相合，體似增璃。未交會，其色凝白。食木精之後，色乃方變為甲乙之色，青龍也。調氣運火，逐離官起，自復卦一陽爻生，相次運行，周而復始，連珠合璧，或聚或散，往來貫串，出入無定。若運行度差錯，即退而不要，無論年月，終不成也。《參同契》云：三日，月出庚，狀象鉤。八日，上弦平如繩。十五日，乾體就。十六日，相次缺。至二十三日，為之下弦。到二十七日，沒也。故云滅沒也。此數合在口訣。太陽初出東都桃山，上應中國酉時，雞盡嗚。唯有戌、亥、子三時，是絕聲之處。世人只聽几聲，未辨三時之說。但解明雞法，霄漢亦相伴矣。月初出之時，前後各餘三日，只明二十四日。學道之人，不知此要，徒用一生至功，而迷者不可知矣。
　　五行深妙義難知，龍虎隱藏在坎離。
　　還丹之術數過百，最妙須得金華池。
　　五行者，是金木水火土。龍藏者，藏在坎離官。離卦二陽一陰，內虛受其龍也。龍者火也，火者汞也，名為妮女。若見白虎，即便受胎，十月滿足，自然相生，白金生水中。坎卦二陰一陽爻，金在水中，不現其形。唯有一法，探而取之，名為真鉛。即是水火二性，為之陰陽，更無維物。《陰符經》云：金丹之衍數過百，要在神水華池訣。離龍爍動迸金星，杳杳含光蘊至精。港應四時生萬物，運窮三載保延齡。消鎔碧水飛雲泳，火爍金花混氣清。鍊出華池逢虎後，節符進退變黃輕。如斯之訣，甚至露矣。
　　丹砂其位元非赤，四季排來在南宅。
　　流珠本性無定居，若識其原似秋石。
　　丹砂者，本只說白金一味，元非赤色，配位在南方，流珠者即是流汞也。其性猛急，須以秋石製之，方可得住。秋石味能苦辛酸甜鹹，五味氣足，能具五色。古歌日：一物有五彩，永作仙人祿。
　　日魂月華二氣真，含胎育子自堪神。
　　變轉欲終君自見，分明化作明窗塵。
　　日魂者，是太陽之精，生在木有火，火化而成土，土是火之子，故云五行火。火化為土，為之至藥，聖人獨知之。月華者即是白金名，號為玉兔，生在水中。訣日：月華屬坎自虛行，水沃之時得至精。精氣遂能成變化，感通元質應時靈。霜飛峽潔凝如雪，素體凝新體夜星。若鍊真陰逢虎後，木龍和會契同情。此說一味白金為鼎氣，上下兩弦。八日上弦，金半斤，于丁上。十五日乾體就，三五圓暉。二十三日下弦，數三五，水半斤，有一十六兩，一兩有二十四銖，計三百八十四銖爻，應三百八十四爻，為六十四卦，一銖應一爻，一年有三百六十日，內有二十四氣，應天之大數，謂之天符。其鼎應上下兩弦，為之乾坤，能生萬物。《陰符》云：爰有奇器，探氣為之，鼎始生萬象。《金碧》云：神室者，丹之樞紐，非世問五金。其丹如成，狀若明窗塵，服之貫入三丹田中是也。所以云：黃帝得之，先固三官，後理萬國。自古聖人皆服此藥，得道長生，更無別藥，志士從而行之。
　　鉛汞一門不可依，金丹祕訣聖無知。
　　莫將世上凡鉛汞，論年運火競相持。
　　鉛者，北方之水，五行之初，其數一，其色黑。訣云：北方黑帝精，一身無定形。若逢三戶物，妮女當時驚。此物名真汞。鉛者生在水中，與離氣。《潛通訣》云：金不露形，汞不呈才。聖人訣法象，彩玄冥之氣，成其妙質，為住世之藥聖。無知者，秋石是也。亦名白金。能流能滑，故非凡物，不是世問凡物製造。志士如修至藥，不用朱砂水銀，最為精妙者也。本只說白金一味，留住玄冥之氣，白金與汞，是聖人真訣矣。
　　天生二物應虛無，為妻為子復為夫。
　　三五之門唯日月，能分卯酉座為初。
　　天生二物者，即是陰陽二氣，聖人以法象運動火侯，故名為探火者之異名。微妙之氣，結實成其至藥，即是日月之精。日為夫，月為妻，藥為子，子是日月之精。人食此精，與日月齊年。三五者，是土木之數。三者木也，五者土也。木中有火，火化為土，謂之至藥。服在中官，能分卯酉。卯者，束方甲乙，位在丙丁。酉者，西方庭辛，金在水中，煆鍊之後，其色凝白，又能食木精，所以得金剋木。座為初者，起自復卦，陽爻初生，行度至離官，沒在坎官，太陽初出在扶桑，上行兌官，沒於西上，陽爻漸衰，陰爻正王，謂之滅沒。此數者難申說，自古學道之人，無一知者。要在口訣，難以書傳，謂之天符，大殺之神。
　　含養天然稟至神，沖和之氣結成身。
　　富貴只綠懷五彩，心知鉛汞共成親。
　　至神之藥，是沖和之氣，將金養汞，以有合無。一有一無謂之道。有者虎也，無者龍也。陶真人云：練空者至於鍊砂，鍊砂者合於至道。古訣云．．一物有五彩，永作仙人祿。只是說此一味白金，修鍊之時，而有五色，光明照目，煆鍊得成，即見其寶。陶真人修寶鍊寶，見寶別寶，賢人得道，謂之真人也。
　　乾坤不許相為避，志士元知在天地。
　　十月養成子母分，賢者何曾更運氣。
　　乾坤，上下釜也。上蓋象天，金有半斤，下坐象地，金數三五。銖有三百八十四，應一斤，為之乾坤。天否地閉，水火自生，神精現焉，不得亂失。十月滿足，自然成形質者，何曾更運其氣。藥成體就，卻入大庚合內，周遊赤烏，經營三載，其道畢矣。人得食者，壽同天地。
　　玄黃冥寞不可辯，鉛汞之門義難顯。
　　世人不曉定其原，細視至行自然見。
　　玄黃者，藥之本體。名字極多，學道者不可辮真假鉛汞之門，不可說其原來處。學道人切在深會陰陽，細視五行，自然相見。志士相傳，父子難遇，縱此得其人，難體其事，不可以意求之。縱有學道，只是好燒金鍊銀，終不求住世長生之道。或云終無知此道。如此用意，去真遠矣。
　　嬰兒漠漠不可悟，徒以勞神虛見苦。
　　但知會得聖人言，即是分明上天路。
　　愚迷之意，不可操持。遂用他物修營至道，無論年月，終無成者，自勞其神，至於白首。如會至人之言，准其繩墨，修鍊得成，上天何難。
　　三四同居共一室，一二夫妻為偶匹。
　　要假良媒方得親，遂使交遊情意密。
　　三者木神也，四者金神也。二物為夫婦之道，汞入金中，同居一室，須要良媒。良媒者，即南方丙丁火神也。不知此要，虛受辛苦。
　　浮沉恍惚性難辨，俟取迷徒年月遠。
　　欲知靈藥何日成，陽數終須歸九轉。
　　金沉石浮，世人不知解，迷徒之人更難親。鍊變至九轉，極陽之數，紅紫射人，號為大還之丹，豈非容易，天機張而不死矣。
　　陰陽冥寞不可知，青龍白虎自相持。
　　年終變轉自相瞰，白虎制龍龍漸希。
　　陰陽之道，難究其原。若信百方，終無所成。成龍虎，兩相飲食。白虎制龍，兩相交持。其汞欲飛，被水相拘留，汞去不得，即成至寶也。
　　乾天為父坤老母，南方朱雀北玄武。
　　年終歲久俱成土，時人何處尋龍虎。
　　乾者為天為父，坤者為地為母，此意白金為鼎器也。南朱雀，火神也，名為鉛。修鍊功畢，俱成於土，即是龍虎呼吸之理也。
　　三人義合同為宗，常飲日月照其中。
　　已過三花金再液，九轉須終歲月功。
　　三人者，即是水火金三物也。其宗祖日者，太陽之精，月者，玉兔之精。往來照曜其中，留精於鼎內，化歸坤室。三花者，火之異名，遇金液不可拾也。兩相交會，歲月將滿，其丹鈴成也。
　　青龍本質在束宮，配合乾坤震位中。
　　白虎自玆相見後，流珠那肯不相從。
　　青龍者，束方甲乙，位居震官，其數三，其色青，王春之三月，汞陽氣，能布枝條芳榮，天氣下降，地氣上騰，即木官中有其父，號為青龍。白虎者，七殺之神，能剋木，木龍欲走，被金制之，不能去也。木龍者即是真汞。火氣纔動，漸被收之，還被歸本官，故云還丹也。金木相返之義。
　　龍虎修來五轉強，爐中漸覺菊花香。
　　如今修鍊正當節，莫恨悠悠歲月長。
　　夫修大丹，志意巖谷，休糧停廚，晝夜精心專思，漏刻抽喊無差。不辭得失，希望丹成。臨爐瑞應，香氣如菊花也。
　　欲識丹砂是木精，移來西位與金并。
　　凡人何處尋蹤跡，恍惚中問在杳冥。
　　丹砂本是木之精，精是離黑，故名汞。恍恍惚惚，其中有物。杳杳冥冥，其中有精。此義深遠，難究其根也。
　　悟者猶如返歧蹤，迷途不易尋路苦。
　　三人運合同一原，本性何曾離宗祖。
　　悟者非難，迷途不易。三人即水火金三物，事同一原，唯聖人獨知之矣。
　　一人本有一人無，金公為婦木為夫。
　　玄冥深奧不可度，志士何曾肯語圖。
　　一人有者，即是金公也。一人無者，即是青龍也。其義深遠之事一學者不可語圖。夫學此事者，切須勤苦志，亡心飢罷寢，不辭辛勤，審察師旨。縱遇至人，終日話論，自己根性不契至道，如何得成。志士未得至道之時，亦甚茫然。及至得了，覓人傳付，猶萬萬中不遇一人。學得之者，不可閉其大道矣。後來學者心自噴唷我慢，只求乾銀濟世之寶，終不求濟命之藥。如此之人，實可痛乎，虛棄一世。或云終無此道，蓋為正氣不真，邪氣參雜，則與道為隔也。此訣三十首，句句華秀，字字顯理。偶以愚情注解其文，重疊事同一原，令人不用水銀朱砂，及五金有質之物，修營至道。至藥根本，不是世間几物。後來學者，切宜細詳其事，不出象中，忝為忠臣孝子，不解尋真，實為苦哉。
　　玄天汪汪配地黃，男精和合並同房。
　　白液爐中隨月化，時人服者瑩心凍。
　　天地玄黃，是陰陽二氣，男精汞也，白液者金也。合歸一處，為之黃白，象雞形。入鼎燒之，然後變色成丹。人得食者，能殺三尸，去九蟲，令人無所染，謂之真人也。
　　金木相傷誰定原，五行相返自相連。
　　世上共藏陰火白，誰能識得黃芽鉛。
　　金能剋木，木中藏火，火能消金，五行相返，又能相成。從子到午，是相生。自午至戌，是相剋。如斯相連相返之事，合在口訣所傳。
　　世間鉛汞不相依，志士元知在坎離。
　　賢者共藏人不見，淮南修祕在華池。
　　世問几鉛汞，且藏府無類，服者隨滓而下，終不入丹田中華池者，即神水也。訣內華池是白金，不載方書訣在心。、沐浴須傳外無法，陽數還令反作陰。金體水銀也，非作水銀形。鍊藥須通訣，無師莫護施。不傳神水法，由來歲歲飛。
　　九轉丹成歲欲終，開爐忽見藥花紅。
　　水火變來俱作土，時人何處覓金公。
　　陽數日滿開爐鼎，狀如朝霞，其色紅赤黃，歸在中官，水火二物，俱化成土也。
　　鉛汞相傳世所希，丹砂玉質雪為衣。
　　朦朧只在君家舍，日日君看君不知。
　　砂汞非赤色，古人只說白丹砂，亦為名白馬牙砂，只是西方金是真也。
　　還丹入口身自輕，能銷久病去祆精。
　　貪愛自玆無所染，能改愚人世與情。
　　至丹入口，三尸並死，令人無所染，謂之真人也。
　　誰悟靈丹出世塵，三花合會與龍親。
　　君看前後鍊丹者，誤煞千人與萬人。
　　三花者，火也。如能運合，青龍自生。五行顛倒衛，龍從火裹出。五行不順行，虎向水中生。將銀投水，將水投銀，是水是銀。
　　元陽子金液集竟