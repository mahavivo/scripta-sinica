金液大丹口訣
　　經名：金液大丹口訣。白衣道者授，鄭德安序，疑出于宋元時期。一卷。底本出處：《正統道藏》洞真部眾街類。
　　金液大丹口訣序
　　太微洞天白衣道者授沖虛妙靜寧真子鄭德安序
　　夫欲修真，必須窮理盡性，以至於命，可也。性未明也，命不可知。故釋氏以性為主，命為伴；太上以命為主，性為伴。此二說甚好，性為主者，先要明我父母未生己前是箇甚麼，將萬境萬綠悉－皆看破，元來只這一點虛靈為主，此箇身體亦是虛幻。既如此時，末後一著，作麼收拾回去？佛云：向上一著，千聖不傳。如得者，名為六通無礙六自在如來。如無此著，終為頑空。祖師云：饒君了悟真如性，未免拋身卻入身，從此更兼修大藥，頓超無漏作真人。太上以命為主者，先要人實腹養身，保精生黑，以黑化神，以神合道，縱橫猶得，長以玉樹，枝莖花葉，茂盛之喻。工夫鍛鍊，純陽為體，身外有身，千千變化，穿金透石，現種種之神通，與佛何異？性命二字，不可分作二，亦不可併作一件說。故仙家金液大丹妙訣，金箱玉筍，萬劫一傳。《玄科》云：遇人不傳閉天道，妄傳非人泄天寶，輕泄漏慢罪滅形，九玄七祖受冥考。伯陽祖師云：竊與腎者談，曷敢輕為書，寫情記竹帛，又恐泄天符。若遂結舌瘡，閉道獲罪誅，可以口訣，難以書傳。諦思之，不須論，深藏守，莫傳文。平叔祖師云：吾昔三傳與人，三遭禍患，自今已往，當鉗口結舌。雖鼎擭在前，刀劍加項，無復敢言矣！余思之，願天下人悉達此道，如此戒行深深，當如之何？既得師傳，不免漏泄，粉骨碎身，難報師德。先師云：一人傳道，福及九祖，太上願願長生，必不固斬。余遂撰六十四句口訣，號曰《太一含真火符直指七言詩》一十七首，號《一秤金》、《西江月》六首，應純乾卦，於中括盡下手工夫玄，關一竅，藥物川源，火候，祕旨，進退抽添，沐浴溫養脫胎神化，無不備悉。此乃是余親行，所得之妙，望學者勤心精進，刻日有驗，得驗之後，每日消息擬時，要准辯，認浮沉，識昏明，知早晚，莫瞌睡，節飲食。工夫到，降則取，升則迎，打成團，發光明。密密綿綿，而無大過之患；猖猖狂狂，則有不及之憂。得之非難，行之為難，守之尤為難。量都來十月之辛勤，永享無窮之逸樂。然此未知那箇是決烈慷慨，特達能仁，明道者得之，默而行之，句句相應，方遂德安之願也。如遇師訣，誠與不誠，行與不行，勤與不勤，則非德安之咎也。余誓日：我若侯了肯學人，萬劫風刀當受考。如遇此書，生輕慢怠惰者，永為下鬼，禍及九玄，學者察焉！ 
　　金液大丹口訣
　　訣曰
　　余年十九去參師，得遇至真老白眉，
　　一言指出玄關竅，有有無無誰解思。
　　得竅歸來專內視，黃婆只在這些兒，
　　我今不避天誅責，說與學仙人得知。
　　心下腎上中高處，約以髻彿是根基，
　　莫執有象妄為做，只今凝神定此規。
　　做時踟趺須大坐，絕塵忘念眼低垂，
　　鼻息綿綿調欲住，欲住不住若毫釐。
　　到此切須休念起，若還念起氣神離，
　　寧耐百骸如若墜，任生任死勿生疑。
　　霎時百脈氣撮來，心如昏問力難支，
　　滿口玉液款款嚥，便覺頭底玲風吹。
　　中問一道熱汗流，流至尾聞化為離，
　　炎炎衝入崑崙頂，化作一粒玉珠垂。
　　迤迤通通流下來，玲害害地如雪梨。
　　看看滴在玉池裹，便將液送始相宜。
　　穿過重樓入土釜，紅蓮含藥景絕奇。
　　以意送入黃金鼎，鼎底火發無人炊。
　　此是天然真火用，起時為候少人知。
　　一刻有丹一刻採，一時火起一時窺。
　　千經萬論俱不載，我今漏泄願君為。
　　每曰一陽來起復，急須進火莫稽遲。
　　進火別無他計較，只將心意去迎之。
　　火若武時心用武，火若文時以意隨。
　　積漸汞乾鉛自竭，抽添進退象盈虧，
　　沐浴只忌卯酉月，若還加火必傾危。
　　到此節氣宜保守，過此之時謹慎施。
　　十月胎生且溫養，一朝現出一仙姿。
　　容貌一般無兩樣，方顯神仙妙用彌。
　　更有一言相囑付，切莫脫胎亂奔馳。
　　神若出時頻顧宅，出熟方可遠遊嬉。
　　姑待三千功行滿，玉皇下韶入丹墀。
　　詩一十七首
　　初習坐
　　先且踟趺坐半年，次宜清靜絕塵緣，然後用吾真妙訣，誠心一志守中田。
　　下手
　　存神定志入黃宮，百豚朝元炁聚中，形重如山汙如雨，霎時火燄自沖沖。
　　工夫到時
　　太極無形生一炁，默然一炁化陰陽，清中有濁從天降，炁裹藏紅自地彰。
　　火候
　　聖人傳藥不傳火，從來火候少人知，于今漏泄天機妙，火發初爻是子時。
　　擬時要準
　　爐中赫赫火長紅，亦用心迎入土宮，每曰一陽時要淮，莫教錯用費神功。
　　物藥景象
　　守一壇前芽已萌，朱砂鼎底火初明，中宮玉漏丁丁滴，皓月橫空夜氣澄。
　　升降交結
　　水出高源下玉京，火生地戶發光明，一升一降歸中土，結就團團離坎清。
　　抽添妙用
　　汞歸金鼎鉛藏伏，鉛產玉鑪汞自消，二物有無成至寶，抽添理法自然超。
　　浮沉沐浴
　　沐浴之因兩意微，學人須要不違時，真炁薰蒸周偏體，一炁浮沉始合宜。
　　紫河車
　　含養元神氣與精，紫河車動似風輪，潺潺水響華池內，爍爍金光褊體春。
　　聚散變化
　　前短之因交媾時，退長成物散回歸，陽消汞涸渾無事，直待周天再發機。
　　養成炁母
　　金胎神室在中官，似有如無要積功，三箇月時形似橘，一年數足亙天紅。
　　百日基成
　　十旬內鍊慎持盈，漸覺鑪邊似菊馨，已是半成消息處，小心姑待出黃庭。
　　沐浴忌日
　　兔鸚之月且開懷，住火休符保聖胎，十月成功光透體，天門烈烈項如開。
　　移神換項
　　膏月移神直上昇，三關一透便通靈，青娥仰視崑崙頂，穿過黃庭入紫庭。
　　溫養胎仙
　　炁足神靈入紫宮，三年溫養要雍容，若還塵境纖毫隔，失卻蓬萊路萬重。
　　自然神化
　　九載提攜身外身，此時出入不由親，功成行滿丹書召，鶴駕翩翩謁紫宸。
　　西江月六首
　　剝盡一陽來復，溫溫井底靈泉。紛紛白雪降長天，人在瓊樓飲宴。
　　忽聽黃潰報道，翠娥已至宮前。二人相見結親綠，料想無人得見。
　　臨得二陽來到，急須喚請金公。三人相會入黃宮，恩義相施歡共。
　　飲用龍盰虎髓，引船美酒香濃。這般富貴是仙翁，勝似豪家受用。
　　倏忽三陽交泰，氤氳萬象皆春。民安國富賀新正，大地人人相慶。
　　不覺元宵又至，皇家放賞華燈，嬰兒姥女暗歡欣，記取月圓時分
　　天上有雷大壯，人皆恐懼修身。千山雲布炁薰蒸，沐浴虛心清靜。
　　此理賢還悟得，便須能解眾真。陰陽到此兩相停，二八德刑相稱。
　　老陽逐出少女，全家俱是男兒。五行四象旺當時，富貴因玆蔭起。
　　中宮黃金作壁，重樓玉砌階梯。更兼身內有摩尼，元始懸珠可比。
　　四月純乾夏首，華池菌舊花開。金波皎月映樓臺，珠露荷擎堪愛。
　　以造天然造化，須憑神運安排。虛中功行是奇哉，說與常人不解。
　　安樂歌
　　君不見
　　安樂窩中懶散人，不貪富貴不求名，但向無中尋取有，須當認得假和真。
　　大道本來俱恍惚，陰陽相制卻成物，學者愚迷總不知，萬史千經尋不出。
　　遇明師，親指訣，只在眉毛并眼睫，高峰要到若須臾，不遇直徑徒跋涉。
　　安鑪鼎，立根源，離中有汞坎中鉛，二物相將歸土釜，黃婆媒合始團圓。
　　這件物，無處覓，要妙玄微人不識，自家活計自家收，任你強梁奪不得。
　　人人有炁精和神，不是硃砂及水銀，偃月鑪中頻進火，鍊就金精卻一斤。
　　既有本，何愁末，自在逍遙長豁達，逆順縱橫體自同，得象忘言成正覺。
　　人笑我貧我不貧，爭奈身貧道不貧，玄珠至寶為吾友，養在丹田無價珍。
　　空不空，色不色，造化循環無盡極，人來問我若何為，不能共伊談論得。
　　枉勞神，謾費力，薄福之人誰可測，未知南北與束西，寧辨青黃與炁白。
　　濯甘泉，滌垢污，神仙也是凡人做，妙用分明在目前，崎崎嶇嶇行遠路。
　　賓是主，主是賓，賓主相看親更親，契論丹經憑口訣，箇中端的自然真。
　　存其心，養其性，性若存時心自正，無為而為無不為，萬境俱忘神自應。
　　非或是，是或非，是是非非轉執迷，迷人不悟玄元理，達者超昇上太微。
　　既得魚兮安用筌，既渡河兮安用筏，安樂窩中樂道歌，便是長生不死訣。
　　歸真篇示後學
　　道即心也，心即道也，道由心生，心由道有。因心明道，因道悟心，心生為性，性從心有。此性者真性也，無生無滅，無去無來，不增不咸，如如自然，炳煥靈明，圓通太虛者是也。變化感通之謂神，神之由也，神無心不立，心無炁不成，．炁無精不有，精無炁不生；炁無神不運，神無炁不行；炁無精不住，精無神之凝；神無心不守，心無神不靈。神之靈也，不疾而速，不求而至，變化不測，自然而然，而亦不知其所以然而然也。心神妙用，我知之矣！．故達磨西來，不立文字，面壁九年，直指人心，見性成佛者是也。此心者，非思慮念想有形可揣之心，乃天心之心，人中之心也。在人身中求之，不可求於他也。非遇至人，不可得而聞，不可得而見。雖遇至人，密而授之，若不自下靜定工夫，於大死場中認得分明，亦不許知之。既知也，真知也，悟之也，一從斯有，二從斯得，三生萬物，造化無窮焉！．於是佛仙聖人，深明大道，洞悟天心，陰陽造化，妙理玄機，皆從此心而得也。聖人之心，凡人之心，其實一心而已。悟之者聖，迷之者凡。噫！道在邇而求諸遠，事在易而求諸難，何哉？真如妙性，箇箇圓成，因貪因著，了無是處。大丈夫決烈慨慷，直下承當，領斯之言，向此用功，與道合真矣！
　　抽添詩
　　意到玄關抽百脈，真鉛海底放金光，神歸混沌添真水，靈汞山頭化玉漿。
　　金液大丹口訣竟