龍虎中丹訣
　　經名：龍虎中丹訣不署撰人，疑出於宋代。一卷。底本出處：《正統道藏》洞真部方法類。
　　龍虎中丹訣
　　元始道要，妙本沖和，朴散兩儀，氣降萬物。生殺之柄，流浪不絕，太玄之機，其孰可知？視形有道，忘形得道。惟精一身之主，惟氣一身之真，惟神一身之靈。精氣神三者，惟心可以動合變化也。日月天地之至精，坎離人身之至藥，使坎離交媾。日且於玄宮，成真丹者，見乾坤造化，知生殺樞機也。形遺神化，妙合太虛，是謂真仙至要。返本還元，子後午前，行復之乾，自遘終坤。得吾丹者，六年忘聲色情欲，遠萬綠，行至九年，丹成胎化，遂為真仙。昇入無形。得人授之者，法先齋心潔身，上聞上天，置生死二字於爭器中，探得生字則天意大同，然後鐫金石，誓契刺血，書丹經，付口訣，咒印法式，若非其人，天意不同，妄授者罪及九祖。祕之！．慎之！．無忘天誠。
　　龍虎作用頌
　　奇哉三十輻，輻輻同一轂，子後與午前，陰陽無暫縮。乾坤造化時，龍虎交五六，功滿上昇日，方信還丹速。
　　胎室頌
　　何事最為良，元精日月長，丹田深處雨，玄牝裹頭霜。真黑凝為室，靈砂結作房，靜思達聖理，端的不尋常。
　　胎陽頌
　　五賊見何昌，玄元事可詳，聖丹生出味，靈液透來香。腹裹乾坤秀，壺中日月長，從知真法後，一氣自鏗鏘。
　　頌神胎
　　欲得轉神清，須當祕取精，六龍奔電影，一馬驟風聲。意脫紅塵急，身騰碧落輕，但能修此志，不久到蓬瀛。
　　胎靈頌
　　要覓到胎靈，先當苦鍊形，一真如有主，三主自然昇。異骨朝金色，仙壺鍊端星，興功修此志，莫倦讀《黃庭》。
　　胎化頌
　　功滿忘形日，胎仙欲化時，祥光生外室，神水出華池，天樂朝聞奏，陰魔夜哭離，迴頭謝產世，凡骨豈相隨。
　　真火咒
　　陽精陽精，來保吾身，吾胎已靈，同合其真。急急如律令。
　　真水咒
　　太陰玄精，為我胎靈，安其魂魄，守護真形。急急如律令。
　　周天式
　　周天共成三百六十五數，乃日月一歲所行之日，閏餘小大，積而終於內，行其四卦者，五行統用。蓋五行於四時也，此則備見。
　　震
　　東春分日卯時，面向卯，念咒九遍，九度行火，每度嚥華池水十一口，共成九十九口之數也。
　　離
　　南夏至日午時行，面向午，念咒三遍，三度行火，每度嚥華池水二十七口，共成八十一口之數也。
　　兌
　　一西秋分日酉時行，面向酉，念睨七遍，七度行火，每度嚥華池水十口，臨後十二，口共成七十二口之數也。
　　坎
　　北冬至日子時行，面向子，念咒五遍，五度行火，每度嚥華池水二十口，臨後二十八口，共成一百八口之數也。
　　行火咒
　　鬱儀結璘，玉珮金鐺，流金火鈴，急急如律令。龍虎水火中丹九候。
　　一年
　　聖胎已立仙可求，金精躍躍衝關浮，
　　先除心境殺陰鬼，心經上湧華池水。
　　陰陽擊搏生風雷，魂魄飛揚驚夢寐，
　　忽然六腑生微瘉，因守真丹病自治。
　　二年
　　龜池夜覺丹霞起，赫日明蟾騰海底，
　　形容晝觀神氣清，百骸無病自調理。
　　坐居暗室神光現，雙目時時若驚電，
　　夢中常抱嬰兄歸，此是還丹第二轉。
　　三年
　　真丹千日將成功，金關玉鑠闈重重，
　　嗚雷一鼓海水沸，驚汁流濕關節通。
　　華池瀝瀝懸明珠，再烹再漱成凝酥，
　　可能療人濟苦患，服之百日災自除。
　　四年
　　色境無心除嗜欲，三田六腑光同燭，
　　朝朝靈液流瓊酥，漸畏羶腥充口腹。
　　塵骨將輕變神室，雙跟童人如點漆，
　　皺臉重舒鉗髮生，學道方知身有益。
　　五年
　　五年之後復如何，五味雖甘亦不和，
　　真陽氣足常自飽，所食皆宜不火多。
　　酒量無算豈能醉，色澤增鮮益神氣，
　　日喜離珠轉有靈，自然身繼神仙位。
　　六年
　　鍊丹九轉成非遙，熟視百步分秋毫，
　　返老何須求外藥，舊痕殘靨盡除消。
　　不餐自有胎元氣，此法要逃生死理，
　　志心百日功若何，第一奇功無涕淚。
　　七年
　　內志清高合太虛，凡情凡愛心境除，
　　九蠱下盡三尸死，魂魄不遊夢寐無。
　　陽精體立滋神府，四體安能畏寒暑，
　　定知生死不相仟，華胥便是神仙路。
　　八年
　　功行周施陰德足，三清自授直天錄，
　　陰陽變化可預知，人事舉止見災福，
　　潔身靜處避人寰，觸目塵紛默往還，
　　胎仙可見有神聖，真氣吁呵外汞乾。
　　九年
　　胎仙神晝欲騰飛，靜中天樂聞時時，
　　常人對面厭腥穢，神彩自可怡容儀。
　　地神日見白衣出，紫彤真霞覆滿目，
　　此身忽化火光飛，便是神靈脫凡骨。
　　龍虎中丹訣竟