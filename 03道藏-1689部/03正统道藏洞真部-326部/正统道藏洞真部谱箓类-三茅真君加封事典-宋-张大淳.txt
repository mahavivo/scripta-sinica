三茅真君加封事典
　　經名：三茅真君加封事典。二卷。宋賬大淳編。底本出處：《正統道藏》洞真部譜錄類。
　　三茅真君加封事典序
　　道有原有統，原先天地而莫窮其始，統後天地而莫窮其終。世乃謂吾道有絕續，吁，有是哉。日用常行，飢食渴飲之天，何莫非道，一脈之傳，至今綿綿延延，一日初未嘗泯，惟患世無傳道之人耳。故日人能弘道，非道弘人也。
　　茅君之仙蹤顯邇，著於先秦古史，續傳已書其詳。其仙班之尊崇，固非世人之所能測料。至如功濟九垓，恩流萬世，社稷攸資，宗桃有托，昔在思陵以至固陵，嘗增三君之休稱美號，時則有劉靜一訴其源而推其波矣。迨理宗朝，我虛白高士司徒道錄以為國為民檮祈響應，特俾以左街洞微之命，先生日：嘻，是皆三君之靈也，何敢私有其所有，願以是寵光歸之三君，以崇報
　　本之義。理宗允之，芝泥炳煥，照耀林泉。維時大淳實執弟子列，目擊斯事。司徒君屢期以加封事典載之金石，未及為而君已仙去。大淳承乏下館，久思繼志，冗未遑也。丁卯春，《內傳》、《續傳》幸甫就緒，同班諸友復以事典未刊為疑，謂事典不刊則不惟不足以彰三君之靈異、聖朝之尊崇，且不足以見我空山之能弘斯道之脈而闡斯道之傳也。余於是乎奉承惟謹，謹書此以識歲月。丁卯三月望日，特賜沖靖明真微妙大師、特差充茅山山門道正、權知御前崇禧觀兼管領本山諸宮觀事賜紫張大淳謹書。
　　三茅真君加封事典卷上
　　特賜洞微先生右街鑒義主管教門公事
　　佑聖觀虛白齋高士臣司徒師坦恭承
　　特賜沖靖明真微妙大師特差充茅山山門道正
　　權知崇禧觀管轄本山諸官觀賜紫臣張大淳編
　　尚書省割淳祐九年正月　日到
　　正月初一日，恭奉聖旨，頒降勸黃一道：虛白齋高士洞微先生司徒師坦特轉左街道錄，主管教門公事。右剖司徒師坦準此。
　　淳祐九年正月　日
　　黃
　　尚書省牒：特賜洞微先生右街鑒義主管教門公事佑聖觀虛白齋高士司徒師坦．牒：奉勸宜特轉左街道錄，主管教門公事。牒至，準劫故牒。淳祐九年二月　日。
　　簽書樞密院事兼權參知政事謝　押
　　同知樞密院事兼權參知政事應　押
　　樞密使兼參知政事趙督視
　　太傅右丞相越國公　押
　　辭免道錄表
　　臣師坦言：恭奉聖旨，以臣三年祈禱，特轉左街道錄，主管教門公事者。臣聞命自天，措躬無地，切以知足不辱，炳太上之至言，得寵若驚，尤道家之明戒，榮逾涯分，懼凜淵冰。臣中謝。伏念臣才非已千，學慚道百，敢謂山樊之賤，誤膺明聖之知，兩趨上國以觀光，久污虛齋之生白，那鄂有夢，偶聽於鈞天，蓬島回舟，奉祠於福地，豆邊奔走竭其智以祈祥，晨夕黑崇願以身而報上，愧毫分之無補，荷賞責之屢加。福過災生，人嗟命薄，形劬骨立，木類同枯，志喪神疲，灰毋復焰，丐閑之請實出由衷，日允之俞且蒙錫賜。方指天地設報君之誓，已盟泉石為終世之遊，逍遙乎廣漠之鄉，彷徨乎塵垢之外。詛意九重之眷，復憐三載之勞，不次推恩，驟進左街之錄，非常冒寵，真為末路之輝。然衣繡被狙，必齡齧而挽裂，彼咸韶樂鎢，徒眩視以悲憂，退惟僥倖之多，恐速顛躋之咎。伏望皇帝陛下乾坤容覆，日月昭回，邇臣前後非偽之心，全臣始終知止之節，收還成命，毋拘反汗之嫌，俾遂餘生，庶竭捐軀之效。所有恩命，未敢祇受，冒犯天威，臣無任瞻　天望　聖激切之至。謹具表上奏以聞。謹奏。
　　淳祐九年二月日特賜洞微先生右街鑒義主管教門公事虛白齋高士臣司徒師坦上表奉旨，不許再有辭免。
　　內省公文
　　閏二月初七日得旨，高士特轉左街道錄付去　勸黃省割各一道，請具謝。　奏回，不許再有辭免。
　　初七日資降到　黃省剖各一道，寄留句容縣。是月十五日再辭，乞回降恩命加封三茅司命真君聖號。
　　乞加封表
　　臣不避嚴誅，輒瀝忱捆，上干天鑒。臣正月初一恭奉聖恩，界臣左街道錄，主管· 教門公事。臣嘗具表控辭，弗獲。今來復蒙給降· 黃一道，令臣祇受前件職事，不得再有辭免者，臣承命慚惶，采增感惕。臣痛自修勵，早慕清真，詛意頹齡荐蒙恩遇。退省其私，盍知所本，蓋以生人本乎天，萬物本乎祖。人不本乎天，無以知受命之始，物不本乎祖，無以究歸根之宗。臣翳邇茅山，乃三茅真君成道之所，係第一地肺福地，第八華陽洞天，宮觀庵院，晨鍾夕磬，奉三君香火，為國焚修，祝延聖壽，天下名山於斯為盛。爰自漢輯迄于我宋，或發三君之潛耀，或隆三君之美名，香火綿綿，不絕如棧，此蓋真仙於是為治職之地，國家於是植無疆之休。臣不揣狂愚，欲乞以前後所賜臣高士鑒義并今來所賜道錄勸命，回降聖恩，照正一天師佑聖真君近例，加封本山祖師三茅真君徽號，特頒一札，各賁三峰，此人本乎天、物本乎祖之義也。臣謹按三君事蹟，上煩　聖聽，惟陛下垂覽焉。
　　竊以茅氏之宗，仙源甚遠。大茅君盈，次固，次衷，兄弟三人，巖棲谷隱，精練道真，累功積行。得道之後，領括旱仙，受事太極，司命嶽府，考校乎昊越之境，留治乎赤城之山。其德紀於紫書，其功茂於玉冊，鶴帳龍池，屢顯神異，天燈丹光，至今隱見，水旱雨雪，隨禱輒應，禍福吉凶，其驗如響，狼燧以之而息警，魚夢以之而考祥。臣自入山以來，每奉州縣禱祈，其詳如此。而況歷代崇敬，寵渥便蕃。祥符、景德間，既嚴之以山禁，復申之以賜田，又繼之以鐲租。祠奉甚嚴，高媒有禱。於是仁祖皇帝開虹電之祥嗣是誕彌必降御香，修建金線。高宗皇帝屢遣中使傳宣嚴勸，監司保護。乾淳而下，崇奉尤虔。臣比膺  上旨，俾事祈禳。．每當戲事，必密謄  宸命，躬叩洞天，上祈天既，下告山川。凡係祠典，悉與關遣，常荷真仙孚佑，諸福荐臻。此蓋皇帝陛下抱神以靜，與道合真，德修於蟆濩蠟蛆之中，化行於昆侖磅確之外，以至烏獸魚鱉罔不若，山川鬼神莫不寧。故凡有顯應，所在見之，申請咸被褒封。獨本山三真未蒙表異，臣照得  三茅君初受上帝封號，職任洞天，先朝嘗即其靈邊進加封爵，臣謹具于後。伏願陛下俯從愚請，收所賜臣恩命，特加祖師徽稱，式彰三君護國之靈休，昭示皇朝報功之盛典，亦臣反本報祖之職分也。臣痛念山林之士非無遭際聖明者，多自榮身，未知報本，仙真靈耀迄今埋光。重念臣年運俱往，槁木灰心，曾蔑寸功，叨瑜恩分，更冒誤恩，實負陰譴。
　　伏望聖慈憫臣以衰暮之蹤，察臣無貪榮之累，回降特恩，增重名山，以顯祖宗崇敬祈禱之地，以永國家億萬斯年之休，不勝幸甚。臣謹錄白三茅真君元封勸命三道，隨表進呈。所有賜臣勸黃恩命，未敢望闕祗受，已具公狀寄留句容縣庫，拱俟指揮，容臣併將前後蒙賜勸黃三道具表繳進。臣干冒天威，伏取  進止。
　　二月日特賜洞微先生右街鑒義主管教門公事虛白齋高士臣司徒師坦上表
　　元封告勃
　　尚書省牒：準今月二十七日  詔勸門下：句曲洞天有真人焉，變化無方，靈妙不測，秦漢而降，歷千餘年，嘖陸發祥，澤于生民。而隆名徽稱，猶或未備，非所以極祟奉之誠也。茅山大茅君今號太元真人束嶽上卿司命神君，可進號太元妙道真君束嶽上卿司命神君，庶幾導和氣，獲嘉應，以相助國家太平無疆之福。故玆詔示，想宜知悉。
　　牒：奉  詔書如前。牒至，準詔書故牒。
　　崇寧元年四月  日牒
　　中大夫守右丞溫  押
　　中大夫守左丞陸  押
　　右銀青光祿大夫守右僕射  押
　　左光祿大夫左僕射  押
　　中茅君今號定錄真人，可進號定錄沖靜真人。
　　小茅君今號三官保命真人，可進號三官保命沖慧真人。    三月初一日再準。
　　內省公文
　　得旨宣諭高士，仰先次衹領勸黃省割，不許再有辭兔，即具  謝奏回，所有加封真君，已降  指揮施行。  閏二月延慶  恭準
　　繳進　勃黃
　　辭免第三表
　　臣師坦言：今月初一日恭奉聖旨，今臣先次祇領黃省割，所有加封真君，已降　指揮施行者。臣伏以避寵辭榮尚閥俞音之賜，師仙請號特蒙　溫脖之頒，敢嬋再瀆之忱，期動　九重之聽。臣中謝。切惟三峰森秀，三真分治職之區，九德茂隆，九錫顯神靈之異。澤既加於百邑，潤旁浹於旱生。況壇遺之戲祠，接江淮之重望，風清榆塞豈無助順之機，雨灌稻田攸賴濟時之力，宣於史筆，見之詠歌，受命登霄固何心於世爵，褒功著冊爰盡敬於聖朝，申萬世無疆之休，實千載難逢之會。玆蓋伏遇皇帝陛下全能三極，臨統八絃，隱然道德之威，推此乾坤之造，怡神至教，法黃帝之齋心，重意名山，體仁皇之應運，乃捲太元之遺跡，願增隆號以妥靈。伏念臣戒守沽名，心懷報本，瀝忠肝而有請，非偽計以求榮。既蒙從欲之仁，將施典禮，儻復進街之錄，恐速天誅。臣敢不祗俟綸音，昭聞琳館，謹宣明於聖意，祈申祐於丕基。物得以成，當驗五禾之熟，勇攝其武，用圖四海之安。所有臣前蒙賜高士鑒義道錄黃共三道，具狀繳進。臣干冒天威，伏取　進止。
　　三月日特賜洞微先生右街鑒義主管教門公事虛白齋高士臣司徒師坦上表
　　奉　旨不允，不許再有辭兔。
　　申內省繳進狀
　　具位司徒師坦。
　　今月初一日伏準　剖命傳奉聖旨，仰先次祇領　黃省割，所有加封真君已降　指揮施行者。右師坦前已具剖奏，乞聖恩收回寵命，加封真君。恭候聖旨，繳進　牒。仰被綸音，俯從愚請。師坦切念茅君靈蹟，願力深重，歷漢晉而至于今，千百餘載，蒼生蒙潤而兵病不登，雨暘愆時則郡邑有請，祈求感格，如響應檸，鼎峙祠庭，實為治所。邇日以來，觀瞻習玩，香火寂寥，千古名山，堪為太息。況近者烈風霪雨，邊烽未清，師坦雖居畎畝之微，晨夕惶懼，蓋愛君憂國之心無以自效，惟能精特一念，密叩三真，食息之問，未嘗或息。所藉仙真道力，助順獻祥，克佑丕圖，為宗社靈長之福。師坦自揆衰殘，忝居福地，疊被寵渥，報蔑涓埃，異數療加，豈容冒處。幸荷　聖慈已回　恩命，褒寵仙真。若不療班循牆之請，則恐難逃罔上之譏，義合終辭，萬死無悔。謹將前後蒙賜師坦高士鑒義道錄黃共三＇道，隨狀繳納，欲乞台慈曲為敷奏，察師坦忠忱非嬌妄求榮之意，收還勸命，特頒　明詔，錫封曰真。行下所屬，布告中外，于以彰聖君為民崇道之意，于以顯三茅應世衛國之靈，于以保皇家億萬年無疆之休，不勝至願。謹具狀申都知提舉太尉，伏乞　聞奏，恭候　指揮施行。謹狀。
　　省剖二道，一付建康府，一付本山。閏二月二十八日，奉聖旨已降指揮，三茅真君加封：
　　太元妙道沖虛真君束嶽上卿司命神君可加封聖祐二字，
　　定錄右禁至道沖靜真君可加封德祐二字，
　　三官保命微妙沖慧真君可加封仁祐二字。．
　　右割付建康府，照應準此。一付崇禧觀。
　　淳祐九年三月日
　　繳省割申建康府狀
　　茅山崇禧觀：今月十五日，準樞密院、省剖二道，一付本觀，一付使府照應，係閏二月二十八日恭奉聖旨特降指揮，加封本山三茅司命真君聖號事須至申繳者。
　　右具省割一道，隨狀繳申建康使府，伏乞照應行下管內道正司，告示在處官觀庵院，各令通知，未敢專輒。伏候鈞旨。
　　淳祐九年三月日靈寶大師差茅山都道正知崇禧觀管轄本山諸宮觀葉晞彭狀
　　再準內省宣諭公文，得旨宣諭高士降賜加封三茅真君省剖二道，請先次交管，仍具已交領　奏回。三月日延慶恭準。
　　交領加封省割表
　　臣師坦上言：今月二十日準都提舉都知太尉恭傳聖旨宣諭。已蒙聖恩加封三茅司命真君聖祐、德祐、仁祐六字聖號，頒到省剖二道，令臣先次交管，臣已即祇領內一道付崇禧觀，布告本山諸宮觀，咸使聞知。外一道一面申納使府。臣上感聖恩，上感聖恩。恭俟　命到山，即當捧香齋告，躬率闔山道眾登峰醮告，仰祝聖壽，同贊皇圖。臣無任感天荷聖激切屏營之至。臣惶懼惶懼，頓首頓首，謹先具表以　聞。謹奏。
　　淳祐九年三月日
　　謝轉道錄表
　　臣師坦言：恭蒙聖恩頒降勸黃一道，特轉臣左街道錄、三管教門公事，臣屢具表控辭，再奉聖旨不許辭免，臣已遙望　闕庭祇受謝恩訖。臣伏以大道無名，敢慕山中之相，小善必錄，特陞街左之班，實士論之至榮，豈平生之所望，固辭不獲，聞命若驚。中謝。伏念臣識匪該明，才非宏遠，分獨甘巖穴之素，學不通古今之宜，志切輔時，忠懷報國。晚際聖明之運，仰依日月之光，曾蔑功能，叨塵器使洪恩過寵，方憂福羽之輕，黃紙除書，又換頭銜之重。接清芬於虛靜，踵前美於葆真，林野驚傳，疑有華陽之故事，冠倨煉歎，謂聯仙號之新輝。義合終辭，懼膺顯戮，勉瞻庭而肅受，殆據漢以難安。玆蓋伏遇皇帝陛下德被中和，化行清淨，永奉三無之妙，克盡夤恭，允釐庶績之熙，不遺纖芥，致令衰朽亦沐恩光。臣敢不益勵前修，自全末即。既投簪未棄，盍加黑萬歲之香，雖駑馬已疲，寧敢負九重之眷。臣無任感天荷聖激切屏營之至。臣惶懼惶懼，頓首頓首，謹具表奏謝以聞。謹奏。
　　淳祐九年三月日新特轉左街道錄洞微先生虛白齋高士主管教門公事臣司徒師坦上表
　　內省傳到加封真君告三道及宣賜儀物公文，　得旨宣諭司徒高士，降去告命並設醮香茶等列具賜目，請具收領奏回。
　　三月日延慶恭準。
　　告勃三道
　　：朕聞真人馭風騎黑，神游八極之表，而一念在生靈，則猶數數然也。．太元妙道沖虛真君束嶽上卿司命神君成道於茅山，登籍於仙府，三君之首者也，奇驗見于歷代，遠近以為司命。．朕為黎元慕尚不已，特命有司亟衍喜號，以彰欽崇，可特封太元妙道沖虛聖祐真君束嶽上卿司命神君。
　　：朕聞句容三峰神君顯甚二遂有金壇洞天之名，歷代所慕尚，豈獨於今乎。定錄右禁至道沖靜真君修真得道，是謂中茅，雨暘應禱，遠近德之。亟命衍號，以答洪休，其體朕意，益陰隱于下民。可特封定錄右禁至道沖靜德祐真君。
　　：朕聞漢武帝祀神君於禁中，其祝甚秘，蓋以繳福，朕不為也。三官保命微妙仲慧真君，真風道黑，號小茅君，祈畎敬事，祭典褒崇，蓋非一日矣。玆命衍號，以昭朕拳拳慕尚之意，益閎屍施，以慧生靈。可特封三官保命微妙沖慧仁祐真君。
　　奉勸如右，牒到奉行。淳祐九年三月日。
　　太傅左丞相魏國公清之　右丞相葵
　　參知政事方叔　參知政事侮
　　兼權給事中壯父　兼權中書舍人
　　三月十五日午時都事趙煥受
　　兵部郎中兼左司饒　　　付吏部
　　太傅左丞相魏國公清之　右丞相葵
　　參知政事方叔　　參知政事僻
　　吏部尚書闕　　　權兵部尚書清叟
　　吏部侍郎闕　　　起居兼權口
　　主事趙穎叔　令史金必過　令史傅汝霖
　　郎中　主管院
　　淳祐九年三月十五日下
　　賜儀物
　　沉香描金如意一事，係降真香柄黃羅袋，黑漆匣盛，鎖鑰全錫，獻　大茅君像。秉執玉圭二面，紅銷金袋各小朱紅匣盛，外大朱紅匣護，鎖鑰全錫，獻中茅君。　小茅君秉執織天尊綠錦磨二首，各長二丈。
　　威儀一十四事
　　節一對五層，係五色線絛鋪造。每層有銅管銅蓋子各一箇，上有六角寶蓋龍頭銜銷金彩嬸六首，旖腳有銅鈴兒，每一節八十四箇，龍頭朱紅榦子，下有銅筵。
　　幢一對，係珠子結絡。幢身問綵銷金羅帶三條，上有六角寶蓋龍頭銜銷金綵磨六首，嬸帶各有銅鈴子，每一幢九十三箇，龍頭．朱紅榦子，下有銅鐘。
　　旌一對四層，每層係五綵銷金帶各十五條，問綵銷金結帶各六條，銅鈴子各三百四十三箇，係寶珠頭朱紅榦，下銅筵。
　　磨一對，係紅錦造。嬸身上各有玉佩一副，各六事件，珠子五串，下各有墜子二顆，上有六角寶蓋龍頭，各銜銷金雜色小嬸子六首，各有銅鈴子九十八箇，係鳳頭朱紅榦，下銅筵。
　　五明扇一對，係素粉描金書鶴翅。各有銷金羅帛壽帶兩條，各有銅鈴子六箇，朱紅榦，下銅繼。
　　羽扇一對，係素粉描金。各有銷金羅綵壽帶二條，朱紅木榦，下銅掖。
　　如意一對，係描金彩色裝畫。
　　罩護威儀黃絹袋一十二箇。
　　盛威儀朱紅木匣一隻，二隔，鎖鑰全。
　　威儀黑漆立架二座。
　　沉香五兩、腦子五兩、新茶五十片、銀一百兩。
　　四月二十三日甲子，集諸山市民恭迎告，昭告三峰，時值連日風雨，二十二日，高士登壇上，急奏章借晴。次早五更嗚鼓集眾，宿雨即止，霽色開明，躬率本山諸宮觀主首道眾、庵寮道人，同鎮市士庶父老，出山祇迎亭，卓香花嬸幢、旌旗鑼鼓，鐃鈸清樂、仙仗儀從，及本山常寧鎮官領兵率旗隊金鼓衛護約千餘人，遠近山居來觀者如堵。是日天氣清和，祥煙如畫，仙鶴嗚於晴空，白兔現於峰頂。先迎告勸至崇禧觀門，高士率諸山主首道俗望闕謝恩，歡呼萬歲，次登大茅峰奉行典禮，宣揚告命，敷獻寶器。次登中茅峰、小芽峰，儀獻如前。
　　大峰祝文
　　維大宋淳祐九年歲次己酉四月壬寅朔二十三日甲子，新特轉左街道錄洞微先生虛白齋高士主管教門公事臣司徒師坦謹稽首頓首再拜言：臣聞妙道隱乎無名，強而日大。真仙貴在翳跡，豈俟表光。欲草心注向於空同，故一時動耀於視聽。宜膺明詔，特進徽稱，舉希闊之盛儀，實緝熙之鉅典。恭惟太元妙道沖虛聖祐真君束嶽上卿司命神君，職專昊越，師綜山川，按句曲之上峰為校錄之治所，澤加庶物，德及兆民，鏤紫玉，刻黃金，輝華九錫，搖綠旌，簇繡羽，招驅萬靈。雖仙號之已崇，恐朝封之未稱，今陛下儲思道妙，邁德帝先，仰承列聖之心，爰險名山之杞，既為民而請福，乃即事以表功，煥爛褒書，發揚丕既。謂聖者彰九德之既備，日祐者顯萬生以蒙慈。彩鸞銜勸以來儀，白鵠翔空而下覽，人天欣澤，山嶽輝榮。恭陸靈峰，敷陳君命，所祈福利，仰奉明朝。伏願陛下寶曆延洪，蘿圖纂慶，干戈永戢，時臻於變之風，稼穡屢豐，民被華胥之樂。而後修真至士，奉道高賢，咸躋上善之因，共享長生之福。臣無任激切之至，謹稽首再拜，謹言。
　　二峰祝文同前至
　　恭惟定錄右禁至道沖靜德祐真君，挺資沖漠，備德神靈，受命紫素之文，留治清虛之府，管絃流響，身逸宴於洞臺，風雨以時，澤既霑於民物。中監上仙之任，右禁有為之功，雖天號之已崇，恐朝封之未稱，令皇帝儲思道甲妙，邁德帝先，仰承列．’聖乏心，爰險名山之祀。既為民而請福，乃即事以表功，煥爛褒書，發揚丕既，彰明德之旁溢，顯靈祐之外，聞。、彩鸞銜以來儀，f 白鶴翔空而下鑒，．天人欣澤，山嶽輝榮。恭陸靈峰，敷陳君命。云云同前。
　　三峰祝文同前至
　　恭惟三官保命微妙沖慧仁祐真君，標才明穎，挺業該清，典藏錄於玉漿，爰受封於金闕，、道著萬物，仁者懷文，域斷六天，位尊保命。書共膺於紫素，治兼蒞於良常，雖仙號之已崇，恐朝封之未稱，今皇帝儲思道妙，邁德帝先，仰承列聖之心，爰險名山之祀。既為民而請福，乃即事以表功，煥爛褒書，發揚丕肌，具舉崇真之禮，克彰障祉之靈。內法既融，外教以平，皆仁之至，暴害不行，蒼生蒙潤，非祐而何。近白鶴之翔空，受彩鸞之獻勸，天人欣澤云云同前。
　　三茅真君加封事典卷上竟
　　三茅真君加封事典卷下
　　進封三茅真君聖號慶禮醮科儀
　　儀式如常至啟聖：
　　臣聞天祐皇家，保萬邦之黎獻，國崇典禮，褊草望之山川。靡神不宗，諸福畢至。捲真仙之治所，聳句曲之名峰，藥館芝庭素嚴於祀事，颶輪欽駕時格於· 靈終。玆逢明聖之朝，具舉緝熙之典，肆頒綸詔，式進徽稱，勸太卜以涓辰，命有司而具禮。玉蘭清潤，佇笙鶴之凌空，洞草晶輝，近簫鸞之簇仗。臣等欽承宸命，衹告真靈，齋意青詞，謹當宣奏。
　　宣詞
　　諦陳詞旨，備見至懷，淵聽至聰，必蒙鑒省。臣聞陰德萬生，溫密靜神於玉室，躬備九德，輝華刻簡於丹瓊。繡羽斑輿，浮空躡景，綠旌紫節，封山召雲，因下戲於赤城，時按臨於玉洞。聖主仰天心之愛，宴私披地肺之圖，爰舉徽章，式褒顯蹟，備成熙事，嘉薦芬芳，明德惟馨，至誠不息，以今某朝行道，請法眾等運玆初捻上香，願此香煙，騰空供養太元妙道沖虛聖祐真應真君束嶽上卿司命神君太元府得道高真，願以是道力，上祝皇帝聖壽無疆。伏願真終臨格，昭鑒居飲，瑞應流光，允副九天之眷，應洪嘖祉，永言萬壽之期，致喜靖於四方，俾交欣於百樂。
　　臣聞金光藏景，同游浩洞之天，紫素敷文，以表神明之德。載揚顯冊，益薦崇稱，被靈宇以伸虔，集仙僚而交慶。以今某朝行道，請法眾等運玆二捻上香，願此香煙，騰空供養定錄右禁至道沖靜德祐妙應真君定錄府得道高仙，願以是道力，上祝皇后，伏願功銘鍾鼎，德邁河沙，益隆不拔之丕基，永保無疆之大曆，神祇祖考來燕以來寧，社稷宗桃以安而以永，椒房福慶，儀形萬邦，玉葉蕃昌，本支百世。
　　臣聞總括岱宗，任上府神宮之邃，掌封金錄，植龍芝洞草之珍，仁懷其文，勇攝其武，九陛飭褒崇之典，草心懷慶懺之誠，敬肅蘭場，恭陳藻供。以今某朝行道，請法眾等運玆三捻上香，願此香煙，騰空供養三官保命微妙沖慧仁祐神應真君保命府得道真仙，願以是道力導迎景既，敷錫庶民，兵病不登，雨暘時若，三光全而寒暑節，五穀熟而草木蕃，育萬物以皆昌，無一夫之失所，吉無不利，動則皆成。
　　大謝
　　臣等棲身福地，被教真仙，窺琅岌之祕文，典玉郎之上道，忝恭祈禱，仰賴感通。誤膺世爵之頒，敢負師恩之重，恭承明詔，馳進褒書，輒膺慶贊之誠，丕闡靈承之義，庶伸忱捆，上答嘉休。今皇帝俯眷名山，仰崇真祐，綸溫六字，煥美號以增隆，賁三峰，靄御爐之清馥，式嚴褥禮，祇薦鴻名，情見乎辭，儀多在物。臣等奉宣密旨，延款高真，必冀鑒故，式符願望，壽齊箕翼，澤被華夷，六宮交夢於態熊，四鄙蕩平於蛇豕，匈奴款塞，無煩漢使之通，多士在庭，重見周官之盛，社稷衍靈長之慶，春秋書大有之年。旁及飛港，俱全性命。上以表三真之慈憫，下以副皇帝之虔誠。謹啟以聞。
　　十二願　復爐如常儀
　　慶禮設醮儀
　　衛靈呎　發爐如常式出官
　　謹出臣身中如常式至同心上啟三君聖位：臣以宿命因綠，叨行教法，告盟之日，約以行持，誓當敷贊真風，振揚大化，永扶國祚，普為生靈。凡有所祈，理宜關奏。臣今謹為皇帝宣揚密旨，昭告嘉封，祇陳慶懺之儀，用集應洪之福。以今拜上青詞一通，伏乞功曹使者特為關啟，速得上達云云至以聞。
　　各稱法位
　　具位臣某等上啟三君洞天列聖：臣聞九德功高，太帝冊加於九錫，三官任重，真皇經受於三元。道始師於總真，錄畢傳於西母，由無心於人爵，乃證位於仙都，瑤室瓊房，治統於赤城玉洞，鳳腴丹藥，宴集於句曲金壇。佩鬱儀結璘之章，得服日餐華之衛，化行江左，福被昊邦。天市風清，時奏空中之仙曲，洞庭浪闊，路連地內之陰宮。青童遺颼馭之蹤，白鵠現軒翔之相，以符法驅千妖之氣，以神化順百姓之心。嘗聞應跡於人問，未始離神於天上，有情斯感，無願不從。今皇帝冥運一心，遙瞻三秀，式際休明之運，緬懷道德之仙，肇舉鴻儀，丕陳顯冊，蹟沖虛靜慧之美，進聖德仁祐之稱。宸命自天，書照隴，增群峰之煥耀，新萬目之觀瞻，載潔靈場，對揚君命，輒伸慶懺，恭薦芬馨，香裊名峰合鸞笙而共奏，章吟空洞延鶴馭以來臨。臣無任激切之至，再拜奏請。．
　　請聖　初獻
　　臣聞天人異世，由兩儀四象之分，兄弟齊仙，實千載一時之契。友愛備書於藥岌，靈蹤未泯於華陽，奕世欽崇，皇朝禮敬。恭惟祖師三茅司命聖德仁祐真君，挺資沖漠，抗志清虛，古昔評謠早驗嘉平之臘，後先飛舉率由句曲之山，仙賓師友定約以按行，昊越人民悉歸於考校。歲以艷陽之月，颼乘汗漫之游，左玉佩，右金鐺，擁八鸞於霄漢，西峨眉，束林屋，現三鶴於峰頭。不惟專禍福之權，亦乃運吉凶之柄，安人利物，保國寧家，道化潛行，功成不宰。今皇帝儲精道妙，邁德帝先，每思綏靖之艱，虔奉真靈之造，既密叨於護佑，宜克盡於欽崇。九陛頒恩，三峰稱慶，用報輔時之德，載析保國之祥。爰肅清壇，昭陳褥禮。臣均霑王化，幸處名山，仰邀洞府之真婷，對揚天子之休命，願垂鑒盼，俯納虔祈。設醮青詞，謹當宣奏。
　　宣詞
　　具如詞旨，備列丹忱，諒徹淵沖，必垂鑒映。臣聞聖人無跡，或降跡於塵寰，大道難名，豈沽名於聖世。今皇帝躬行慈儉，遠達聰明，追還清淨之風，崇厚澆漓之俗，欽仙真之隹躅，舉希闊之盛儀，乃眷三君，闡靈千古，瑞應皇朝之四帝，潤霑江左之草元。爰錫徽章，崇加顯號。更願不忘本始，俯察宸懷，申命崑臺，降神仙嶽，庶資眾妙，用格多男，衍玉葉之蕃昌，保瑤圖之綿久，永依大道，克著洪猷。臣等無任激切之至。
　　亞獻
　　臣聞神仙可學，宿名定著於玄圖，兄弟同昇，篤志多成於善行。乃眷天人之美，並登帝所之真，載籍以來，標題尤顯。切仰三君之德，森然萬世之芳，道在邦家，惠流民物，夜炳丹光而亙燭，春聯鶴馭以來歸，奉師而相與遨遊，好道者當與料理，山川如故，天地無窮。今皇帝密感真休，聿修報典，雙鸞飛彩傳芝檢於瑤階，掌鶴翔空遞綸音於玉洞，道俗歡呼而載路，典儀祇薦於褒名，庶期沖鑒之臨，永侈蕃禧之錫。臣等奉宣睿命，仰贊仙猷，洞磬琅傲傚靈音而清徹，溪毛澗藻進徽款於芬馨，琳腴敢冀於刀圭，繡羽仰旋於霄馭，獻奇祥於有地，錫聖壽以齊天，洪澤萬生，皇圖億載，五風十雨不破塊以嗚條，四海九州悉包茅而貢能，椒掖報得男之喜，榆防奏郁虜之勳，年穀豐登，黔黎怡泰。然冀名山肅靜，真教流傳，化魔俗以革心，俾學徒之進道，飛潛遂性，動植昭蘇，一切有情，俱乘妙蔭。臣等無任激切懇檮之至。
　　終獻
　　臣等祇近宸綸，丕揚徽號，敷陳典禮，延款仙真，荷列聖之居飲，副群情之舒慶。今則燈銷蘭焰，香散芳雲，邈仙仗之言，旋望靈光而順拜，欽承鴻既，仰戀鸞輿。臣等無任攀戀望恩之至，謹稽首再拜奉送。
　　送聖　內官復爐如常儀慶禮設醮儀終。
　　皇帝設醮青詞
　　伏以聖人無邊，馳遊八極之虛，大道難名，虔切旱心之慕。允賴神靈之祐，宜嬋昭報之文。肆舉徽章，載加褥禮，用恪伸於慶懺，祈永介於休祥。善利所加既錫黎元之福，純禧來被更延. ；層之昌。
　　內省張都知醮詞
　　伏以己峰（山記》 云：山形似己字，故以句曲為名焉列峙，儼仙聖之真風，三號雖殊，煥熙辰之盛典。初屬禮成之慶，敢伸妙供之修。仰奉明朝，敬宣封冊。伏願高仙昭格洞鑒冥扶，萬壽無疆，祐帝圖之廣大，三時不害，永民物之阜安。
　　崇禧觀醮詞
　　伏以玉音垂誥，錫三號以褒真，金錄崇禧，領諸峰而祝聖。恭承恩命，仰贊仙終，微臣幸際明朝，忝司教鑰，睹一時之褥典，煥千古之靈蹤，乃聖乃神，兼被德仁之祐，卜年卜世，永綿統緒之祥。謹傾慶頌之誠，聊效精修之供。洞天香遠，加稱萬歲之聲，道境風清，敷作草生之福。
　　奏謝加封　祖師真君恩禮表
　　臣師坦言：恭蒙聖恩，加封三茅真君聖號，頒降告三道，宣賜如意、玉圭、威儀、錦磨、沉香、腦子、新茶、銀兩，令臣設醮慶贊。臣已仰遵聖訓，率勵法流，褊告三峰，昭陳醮禮，發揚君命，祈佑嘉生者。臣伏以福地凝嚴，會四海華封之祝，宸綸渙寵，衍三君徽號之崇，道俗歡迎，神人感澤。臣中謝切惟山留玉洞之治府，內有金壇之虛臺，鶴馭來遊，歲校華陽之籍，天皇授命？董同昊越之疆。道葉仙枝，流芳千載，靈源真系，被眷累朝。祇荷殊恩，載揚褥典，即沖虛靜慧之美，進聖德仁祐之稱。彩誥臨峰，夜雨澄清於巖谷，迎輿戒道，朝晴映曜於旌幢，瑞靄祥煙，徊翔鶴袂，元圭如意，敷露鴻儀。熙事告功，飄御爐之清馥，羽流交賀，沐上賜之榮光，瞻視一新，邇遐胥慶。玆蓋伏遇陛下明德險祀，以道化民，爰申錫於褒章，用益昭於敬事，人悅則神罔不宥，物備故禮得以成。篤眷之恩，山林多幸，曠絕之澤，草木俱霑，加賁已宏，全福自至。臣肅將王命揭處仙庭，祝聖壽認無疆，慶覃寰宇，感真人之應禱，輝麗前星。臣無任感天荷聖激切屏營之至。臣實惶實懼，頓首頓首，謹具表奏謝以聞。
　　淳祐九年六月日新特轉左街道錄洞微先生虛白高士主管教門公事臣司徒師坦表奏
　　繳狀
　　具位。
　　四月二十一日恭準公文，備奉聖旨宣諭降賜到，加封真君誥命三道，宣賜如意、玉圭、錦嬸、威儀、沉香、腦子、新茶、銀兩，令師坦擇日設醮昭告者。
　　右師坦謹已恭遵聖訓，逐一交領前件告命宣賜、寶器物件，關集闈山道俗出山恭迎，望闕謝恩，褊詣三峰，敷揚君命，以次擇日設醮，昭告天地仙真事竟。謹置典冊，具載儀禮節次，及將告命分賁三峰，宣揚寶器，交付山門道正司崇禧觀，永鎮名山，仰延睿算。今取到崇禧觀開具交管版冊一本，三峰交領誥命寶審狀三本，具表繳進。伏乞台慈特為聞奏，伏候台旨。
　　淳祐九年六月日具位司徒師坦狀
　　進加封告碑表
　　臣師坦言：伏以三封加，輝華句曲之山，萬古不磨，琢刻崑崗之玉。踞文龜而擁護，聚羽鶴以觀瞻，遙闕歸。＇恩，溥天知敬。臣中謝切謂仙真之異固毋俟於表光，功德於人有不容於泯晦，空現五雲而漢詔具在”帝贊九錫而晉碑尚存，自歷代以來，蒙被眷渥。今千載而下，幸逢聖時，聿闡褒章，載崇顯號，用侈靈祇之報，倍為至教之榮。謹纔諸石以惟探，期與此山而不朽。玆蓋伏遇陛下德充濬哲，心照危微，飲函三於太和，撫萬宇而無外。日行其道，坐凝百志之熙，民莫能名，躬致九功之叔，不矜已治，思答神休，時加雨露之私，頓覺煙霞之重。臣去天易久，承命惟新，爰鏤堅泯，永作君群峰之鎮，摹成徹御，敢祈乙覽之垂。臣謹奉表繳進以聞。冒讀宸嚴。下情無任激切之至。謹稽首頓首謹言。
　　淳祐九年十二月日具位臣司徒師坦上
　　三茅真君加封事典卷下竟