還丹顯妙通幽集
　　經名：還丹顯妙通幽集。一卷，原題少室山潛真子迷，疑出於北宋。底本出處：《正統道藏》洞真部方法類。
　　還丹顯妙通幽集序
　　凡以丹寵留心，黃芽役慮，不明鉛汞，浪費珠珍。或求百草之霜，欲明制伏；或合五礬之匱輒務變通。徒消歲月之功，莫達鉛汞之旨。余自從弱冠，常切親人才，逾立年，便逢至道。既悟希夷之旨，方知恍惚之問，軒帝去而垂衣，劉安昇而棄鼠，事不虛傳，邇唯昭驗。故達者指余曰：龍虎者，金水也；金水者，鉛汞也；鉛汞者，陰陽也；陰陽者，坎離也；坎離者，夫婦也；夫婦者，男女也。始自一源，終分數號，其皇同出而異名也。吾切見世人，向庚辛而求虎，詣甲乙以尋龍。殊不知龍在庚辛，虎居甲乙，火炎壬癸，水居丙丁。自古聖人不直書其事，蓋為此道至易也。故訝日：龍從火裹出，虎向水中生。又日：龍不居東淇，虎不在西虜。又日：俄然木位化為金，便是大丹心。此之謂也。余今不期多幸，獲究玄文，敢罄菲材，效元陽子《金液集作》顯妙通幽詩三十首，以俟後來君子與余同志者，印證耳。
　　還丹顯妙通幽集
　　少室山潛真子迷
　　詩曰
　　一轉安排虎作頭，先須深入水中修，經旬用意除鉛汞，火煉河車向甲求。
　　二轉安排聽一靈，將來還向水中烹，經陽鼎裹殷勤煉，被著青衣嫁與庚。
　　三轉勤修在北方，從玆一度合陰陽，水蒸火爍七十二，壬癸夫妻出洞房。
　　四轉修來未十旬，開鑪闢鼎若浮雲，直須洗換衣鮮潔，莫使塵埃有污薰。
　　鉛汞修持經五轉，三花馥馥若輕紅，開鑪出水重添火，又卻安排入坎官。
　　六轉綿綿逾五月，庚夫甲婦正綢繆，直教固濟須牢密，莫使鑪中有水流。
　　金水合時非一體，虎龍交處一重形，仙人留此神丹訣，會取束西白與青。
　　一味靈砂屬四神，鑪中一箇小乾坤，《參同契》裏分明說，神水華池幾處門。
　　由來志士煉丹砂，此道先須識馬牙，龍虎合時無異藥，誰知黃帝美金華。
　　聖人垂意事朦朧，鉛汞元來屬正束，女卻剛強男姪妮，一時和合入中宮。
　　唯有靈砂理最探，一陽須向水中尋，莫燒世上堅頑藥，必定無成損爾金。
　　西方姥女火中胎，束極朱南水裹來，唯有中宮堪混一，不曾纖粟染塵埃。
　　至道凡人莫強知，青龍誰見著青衣，黃芽不向黑方了，妮女終須逐火飛。
　　金液神方非一門，華池要妙理難論，君臣父子歸中土，青魄經年嫁與魂。
　　鉛汞從來體一真，由來學士自迷昏，憑君子細尋南北，水火分形是藥根。
　　純陰纔盡卻純陽，土裹港身水裹藏，若共五行無計會，如何得作藥中王。
　　凡流若欲煉金丹，經訣先須認九還，莫弄四黃并八石，終身不得到三山。
　　初煉流珠變化砂，將來鼎裹合金華，凡徒不信長生術，九轉功成切莫誇。
　　神丹見說極多方，燕雀無由產鳳凰，除卻真鉛與真汞，其餘皆不合宮商。
　　甲乙龍從離象出，庚辛虎自坎鄉生，為夫為婦能相守，不改當時性與情。
　　仙人留語讚黃芽，金水同為一鼎花，只自變為龍虎後，坎離同入紫河車。
　　坎男離女未成時，早被天公配二儀，及到變為夫婦後，立名翻作聖無知。
　　家家罔象藏龍虎，處處朦朧隱坎離，自為從來迷不識，聖人爭肯露希夷。
　　鑪中久煉見鉛精，撲撲紅霜似粉輕，百斛珠璣非價直，即知霄漢是前程。
　　時時一粒碾為塵，火上徐徐摻水銀，誰羨滿堂珠與玉，脫凡即便作真人。
　　相逢道話饅云云，那箇真中得正真，徒配四黃并八石，寧知白虎與龍親。
　　壬寅水裹抽庚虎，戊己鑪中鎮甲龍，賴得南方有無忌，殷勤相守赤形容。
　　中男中女兩相逢，二八年華理一同，更有將軍為紹介，調繆全是得金筑。
　　陰煉鉛精九轉終，百年耆老卻成童，白虎這回休反北，青龍從此不歸束。
　　庚辛為鼎火為媒，丙午純陽隱子胎，歷歷綿綿三百日，不知此道自何來。
　　紫煙真人解大丹頌
　　世人何處認黃芽，此物鉛中在我家，鉛汞共成天地氣，脫胎方見紫明砂。
　　二氣丹砂物最靈，真成正氣是黃精，汞中有物鉛中取，人自迷津落路行。
　　大道分明在目前，時人不會俟歸泉，黃芽便是乾坤氣，性志根基似汞連。
　　合其大道合其源，子母相逢不敢言，先汞後鉛真大道，莫交失伴鵠來軒。
　　此物皆從二八圓，吉年吉月入鑪安，千朝火候知時節，莫遣芽乾汞不乾。
　　日月延人人自亡，分明真道不能強，家家盡有鉛兼汞，何處迷津落草荒。
　　鉛汞居川不在山，三田日夜好追攀，往年縱卻疏狂性，漸漸廷贏作鬼顏。
　　大道空留兩卷經，自然匹配作儀刑，天生牝牡從前有，何得他州問藥名。
　　用鉛須得汞相和，二姓為親女唱歌，鍊到紫河車動地，白雲相伴鶴來過。
　　甲乙神驅造化圖，青龍知是子鉛酥，分明制出何難會，卻道仙家誑我徒。
　　真龍白虎合為胎，十月懷耽始滿開，此是鉛芽真口訣，世人何處覓三才。
　　姥女初生醉似泥，千朝暗室不束西，虔心日夜勤加火，莫遣隨時汞不齊。
　　芽在中宮汞在南，尋常斟酌莫交貪，還丹不是難求藥，自是無機口不鉗。
　　滿市黃芽無所歸，世人輕易作塵泥，公卿盡識真靈藥，祇為貪婪混著伊。
　　天地初分日月高，狀如鸚子又如桃，陰陽正氣知時節，直待三年脫母胞。
　　大道從來不負人，分明鉛汞棄如塵，世人只為無分別，二氣丹砂水火親。
　　此物天生人不知，陰陽真氣兌居離，坎居五色真名姓，認得黃芽作聖歸。
　　分明運動自追尋，芽在中宮不在心，元氣若能為大道，須知大道莫沈昤。
　　莫道人心自不尋，鉛芽日月在中宮，北方詫女是靈藥，得伴相隨去大蓬。
　　鉛汞傳來幾萬秋，幾人識得幾人修，若交俗姓知靈藥，地上仙人似水流。
　　沁園春解
　　七返還凡，在人，先須煉己待時。
　　七返功，人難會，返本還元，七轉收歸兌陽九。但行陰六位，何慮三峰雪裹安然睡。在人修，須發志，烹煉依時，勿使心游外。澄李湛然無垢膩，神水頻澆，別有甘甜味。
　　正一陽初動，中宵漏永，
　　一陽生當復卦，子後披衣握固，端然　坐。玄牝驅馳衝項過，一撞三關，始覺工夫大。木鉛漿，金汞火，水火之中有箇嬰兌外。漏永中宵星斗磨，唯指天呈，莫遣交差錯。
　　溫溫鉛鼎，光透簾幃，造化爭馳，
　　火初炎，歸玉戶，滿鼎溫溫，遍體周天度。水火抽添依大數，盡到丹田，須遣教燒住，自然光非晝。慕光射簾幃，可照千千步，內養還丹他自做，造化功夫，神聖如緘炬。
　　虎龍交媾，進火功夫猶鬥危。
　　水生金，陰魄這火長青龍，魂向肝中卯三七，數中無太少。相從相隨，直到泥丸腦。火頻添，功夫妙解使長生，顏貌常無老。能鬥邪魔并外道，教我逍遙，立得神仙號。
　　曲江上，看月華澄爭，有箇烏飛。
　　燦燦明，天河曲，蚌上光輝，內長娑羅木，卯兔千年毛似玉。陰裹生陽，只要人知悟，日中烏生三足，陽內藏陰，本向離中住。二物同收歸一處，對景觀形，輒莫生塵污。當時自飲刀圭，又誰信，無中養就兒。正當時，須自曉，認得刀圭，掌內冥冥香。勤飲瓊漿常是飽，大藥頻修，莫要虛拋了。龍左行，虎右逵，無裹生兄，迷者爭知道。子午寂然功最好，不會修持，空說千千兆。
　　辯水源清濁，木金問隔，
　　崑崙山，出猛水，一派束流，九曲濁連底，下流不通無處止。澄冷清清，照見神光體。金木因為妙旨，龍虎相交，何假同元義。只恐眾生難省會，再舉陰陽，切切生慚愧。
　　不因師指，此事難知，道要玄微。
　　坎離根鉛汞，始看盡千章，難取希夷理。際會先生蒙妙旨，萬卷皆通，別是心歡喜。有中藏無內起，大納乾坤，小入毫毛裹。元始曾言如黍米，靈寶分明，始覺直端的。
　　天機深遠，下手速修無太遲。
　　地氣騰，天雨降，萬物生芽，便是天機象。山頂有泉深數丈，索短求他，要覓應難望。少年修，根腳壯，老後鉛虛汞少，如何向，視聽都休神散蕩，本去乾枯，怎得成元上。
　　蓬萊路，仗三千行滿，獨步雲歸。
　　海波問，蓬萊島，行滿功成，去者絕希少。無路無舟空浩渺，酈市先生，要到應難到，養沖和宜在早，意氣男兄，守取幽玄道。滄海變移身未老，玉帝知聞，鈴有金書詔。
　　何仙姑頌呂真人《沁園春》
　　七返還丹，
　　反覆還丹最有功，須憑南北與西束，五行四象皆歸土，還得根元性便通。
　　在人先須煉己待時，
　　煉己先須正，待時丹成體，內有玄微，交媾往來，龍虎見丁公，抱得黑龜兒。
　　正一陽初動，中宵漏永。
　　漏永更長戰一陽，須憑卦象入離鄉，三三九九火符驗，入腹靈丹心自涼。
　　溫溫鉛鼎，光透簾幃。
　　溫溫鉛鼎入中源，放入三官養瑞蓮，蓮就自然通聖理，神光步步照神仙。
　　造化爭馳，龍虎交媾。
　　七還鑪鼎只憂遲，丹藥燒成已自知，捉得乾坤真造化，十二時中只一時。
　　進火功夫猶鬥危。
　　進火功夫自有期，鼎中丹藥雪花飛，有人問我攻何業，九曲江邊飲碧池。
　　曲江上看月華澄冷，有箇烏飛。
　　金烏飛入碧潭中，海底擒來木上龍，奪得夜明珠一顆，霞光五道照仙官。
　　當時自飲刀圭，
　　刀圭入腹鬼神驚，獨坐閑房滿室明，不向陰司有鬼趣，一心專待掛仙名。
　　又誰信，無中養就兒。
　　自家養就一嬰兒，不寒不熱不曾飢，再養一雙兒共女，等閑不許別人知。
　　辯水源清濁，木金問隔，
　　金木問隔在四邊，中央識破五行全，要了但尋宗與祖，會得陰陽午後前。
　　不因師指，此事難知。
　　長生須是拜師傳，央得天機甚不難，口口相傳不記字，得通明師宿有緣。
　　道要玄微，天機深遠，下手速修無太遲。蓬萊路，仗三千行滿，獨步雲歸。
　　還丹顯妙通幽集竟