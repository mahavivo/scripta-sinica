呂純陽真人沁園春丹詞注解
　　經名：呂純陽真人沁園春丹詞元俞攻撰。注解。一卷。底本出處：《正統道藏》洞真部玉訣類。
　　呂純陽真人沁園春丹詞注解
　　林屋山人全陽子註解
　　七返還丹，
　　七，火數也，煉丹之法，其先以紅投黑而生藥，既有藥，然後進火煉黑入紅而成丹，故日七返還丹。即非自寅至申之七時也。張紫陽《悟真篇》云：金公本是束家子，送在西鄰寄體生，認得喚來歸舍養，配將妮女作親情。是此義也。
　　在人先須煉己待時。
　　《離騷·遠遊篇》云：毋滑而魂兮彼將自然，一氣孔神兮於中夜，存虛以待之兮無為之先，即煉己待時之謂也。要在收視返聽，寂然不動，凝神於太虛，無一毫雜想。少焉神入氣中，氣與神合，則真息自定，神明自來，不過片餉問耳。邵康節《先天吟》云：若問先天一字無，後天方要著功夫。丹法亦然，探藥於先天則無為，進火於後天則有為。不可以一律齊也。
　　正一陽初動，
　　白紫清《珠玉集·丹髓歌》云：煉丹不用尋冬至，身中自有一陽生。然吾何以知身中之一陽生也？蓋彈指聲中巽門豁開，而心覺恍惚之時是也。吾於此時鼓之以豪籥，緞之以猛火，則真鉛出坎，而河車不敢暫留停，運入崑崙峰頂，乃可以為還丹。邵康節《恍惚吟》云：恍惚陰陽初變化，綑縊天地乍迴旋，中問些子好光景，安得功夫入語言。非洞曉陰陽造化，疇克知此。
　　中宵漏永，
　　中宵，即半夜子時也。《周易參同契》云：含元虛危，播精於子，是也。又云：晦朔之間合符行，中謂三十日半夜子時之前，介乎晦朔之間也。若蹙之於一日，則每夜子時之前即晦朔之問，初不拘於三十日之半夜也。《悟真篇》云：日月三旬一遇逢，以時易日法神功，其說明矣。漏者，滴漏也。滴漏有內有外，在內乃氣之出入息也，薛紫賢《復命篇》云：此心卻似糠灰火，靜坐時聞滴漏聲是也。在外即更漏也。或疑《悟真篇》有須知大隱居朝市，休向深山守靜孤之說，殊不知在深山則難得燈與漏也。或又疑日：陳泥九《翠虛篇》云：若言刻漏無憑信，不會玄機藥未成。而又云：日視土圭，夜瞻刻漏，謬之甚矣。何其說之自相戾也？日：修煉之初，功夫未純熟，恐或差違，故叉外立刻漏以為時侯之準則，若至於功夫純熟，丹田有種，則精生有時，時至神知，雖當寢寐，有不待吹醒而亦自覺悟，又何叉刻漏為哉。漏永者，言其點點相　續而無問斷也。在吾身求之，則真息綿綿勿令間斷，如漏水之相續無異也。
　　溫溫鉛鼎光透簾帷。
　　鉛即藥也，鼎謂下丹田也。子時將至，而陽氣潛萌於其下，所以溫溫也。簾帷者，眼也。垂眼下視，有垂簾之象，故日簾帷。丹田有藥而陽氣上升，透於兩眉之間，是以有光。譬之，室中有燭，燭光映於窗牖而明，蓋非窗牖之明，乃燭之明也。或者乍見此景，而驚訝失喜，以為奇異，則心動而神散矣。欲望成丹，不亦遠乎？
　　造化爭馳，
　　造化爭馳，謂坤之未復之初也。其時瓊鐘一扣，玉洞雙開，《復命篇》謂：兩畔同升共一斤是也。
　　虎龍交媾， 
　　《參同契》云：龍呼於虎，虎吸龍精，兩相飲食j俱相吞併。作丹之時，要在心息相依，然後神凝氣聚，交媾而為藥。陳朝元《玉芝書》云：玄黃若二也無交媾，爭得陽從坎下飛。故叉陰陽交媾，丹田有藥，乃可以進火也。
　　進火功夫牛斗危。
　　牛、斗、危，乃身中火候之方位。謂進火功夫自子而發端，至寅而搬運，如天之生物，胚胎於子，至寅而出也。《參同契》云：始於束北箕斗之鄉，旋而右轉，嘔輪吐萌。《翠虛篇》云：有一子母分胎路，妙在尾箕斗牛女，與此同旨。或以牛斗危為猶鬥危，而引用《悟真篇》兩手捉來令死鬥之語，以發明之，是亦一說也。
　　曲江上見月華瑩爭，
　　《翠虛篇》云：西南路上月華明，大藥還從此處生，記得古人詩一句，曲江之上鵲橋橫。古仙本以小腸有九盤十二曲，是為曲江，後人復以鼻口之問為曲江，二說俱通。而《翠虛》又以西南路上發明其說，可謂深切著明矣。蓋西南屬坤，坤為腹，藥生於丹田之時，腸氣上達，麗於目而有光，故自目至臍一路，皆虛白晃耀如月華之明也。有箇烏飛。有箇烏飛者，身中之天地交，坎離合，二氣綑縊結成一滴露珠，而飛落丹田中也。陳希夷《指玄篇》云：有箇烏飛入桂官。《翠虛篇》云：紅蓮含藥，露珠凝碧，飛落華池滴滴。《珠玉集·還源篇》云：人能明此理，一點落黃庭。白紫清詞云：而今識破金烏飛入蟾窟，皆此義也。
　　當時自飲刀圭，
　　醫書言方寸匕，又言刀圭。刀圭者，刀頭圭角些子而已，或以刀為金，圭為二土交合，此迺求奇之說，非至論也。自飲云者，遍歷三官降而入口，與《悟真篇》謂：脫胎入口身通聖，其義一也。或疑既脫胎何為復入口，遂以為丹自外來，從而吞嚥外物，去道遠矣。《翠虛篇》不云乎：探之煉之未片餉，一氣眇眇通三關，三關來往氣無窮，一道白脈朝泥九，泥九之上紫金鼎，鼎中一塊紫金團，化為玉漿流入口，香甜清爽遍舌端。
　　是豈自身外而來者耶？ 
　　又誰信無中養就兄。
　　金丹大道，至簡至易，於無中生有，養就嬰兒。如涕唾精津氣血液之類，止可接助玖為階梯，非丹質也。學者局於管見，往往以先入之說為主，更不肯參究丹書，雖有道者欲與開發，孰為之信。《翠虛篇》云：怪事教人笑甕回，男兄今也會懷胎，自家精血自交結，身裹夫妻是妙哉。蓋夫婦即陰陽之異名，非真有所謂夫婦也。或者偏執竹破竹補之說，遂謂以人補人，而專意於三峰邪衛，又安信金丹乃清李無為之道，而果於無中生有哉。
　　辯水源清濁，
　　清濁之說蓋嘗辯之矣。一日天清地濁稟生成，一日取清拾濁更玄玄。今日水源清濁，則請就水源兩字辮之。蓋天一生水，其位居北，以入水同歸於此，故謂之水源。《翠虛篇》云：促將百脈盡歸源，蓋謂此也。在上日清，在下日濁，始者上下相交，混而為一，久之則漸漸訂漸漸清清，則至樂生於其中矣。劉海蟾《還金篇》謂：水澄凝琥珀是也。乃若留清去濁之說，則自是一義，愚註《參同契》於形體為灰土、狀若明窗塵下，已詳言之，玆不復贅。
　　木金問隔。
　　人身有一物分而為二，其浮者為木，沉者為金，一束一西，故謂之問隔。若得斗柄之機，幹運使之上下循環，如天河之流轉，則木性愛金，金情戀木，而刑德並會不間隔矣。彼有以兩目交光於中央，為金木不問隔，此亦一說。然以《參同契》、《悟真篇》考之則所謂金木問隔者，其義蓋在內而不在外也。
　　不因師指此事爭知，
　　《悟真篇》云：饒君聰慧過顏閔，不遇真人莫強猜。蓋丹經所陳，或假物以明理，或設象以寓意，名義不同，學者卒然讀之，莫不有望洋之欺。且以五行言之，或日金木，或日金土，或日水火，或日金火，或日金水，或日木火，或日水土，使人心目俱眩，誠不易知也。道要玄微，丹道之要有二：日交媾，日進，火。雖有先後次序，要皆一片功夫。蕭紫虛《金丹大成集》謂：刻裹功夫妙更奇是也。玄哉微哉。
　　天機深遠。
　　天機，謂半夜子陽初動之時也。天機將至，人能動吾之機以應之，則天人合發，內外相符結而為丹矣。雖日一日十二時，几相交處亦皆可為，而古仙叉用半夜子陽初動之時者，其時太陽正在北方，而人身氣到尾閒關，蓋與天地相應，所謂盜天地、奪造化，唯此時為然。迺若丑時，則太陽已偏，人身之氣已過尾閒矣。寅時則太陽已出地，人身之氣已過腎堂矣。皆不可用也。《玉芝書》云：凡煉丹，隨子時陽氣而起火，其火方然，餘外別時起火，其火不全。斯言盡之矣。
　　下手速修猶太遲，
　　下手，謂烹煉之時，握一身之神歸於天谷穴中，而不可縱放，非真有所執也。或泥、下手兩字正合《悟真篇》兩手捉來令死鬥之說，於是努力提拳，或掩耳鼻，或摩腰腹，或以大指拾掌心，或以中指抵臍輪，不亦勞乎？速修猶太遲，謂光陰迅速。而貴乎及時修煉也。
　　蓬萊路仗三千行滿，獨步雲歸。
　　三千行滿，謂九年三千日也。三千日內，務要積功累行，十二時中不可須臾離道。劉虛谷《還丹篇》云：大功欲就三千日，妙用無虧十二時是也。丹法：片餉結胎，百日而功靈，周年而胎圓，九年而行滿，皆有程度，次無今日遇師，明日便能成仙之理。當知一年而小成，九年而大變，始而易氣，次而易血，次而易脈，次而易肉，次而易髓，次而易筋，次而易骨，次而易髮，次而易形，積九年而閱九變，煉盡陰氣變成純陽，然後可以遺世獨立，羽化而登仙也。曾至游《集仙傳》載：陳朝元戒世云，為善事者必享福報，集陰德者子孫榮昌，不珍天物，不肆盜姪，不毀正教，善事也。救死扶傷，急人患難，無縱隱賊，陰德也。不作善事，不積陰德，則惡道無所不入矣。朝元此言，蓋為俗人設也，況學仙者乎？大抵欲修仙道，先修人道，人道不修，則仙道遠矣。又豈不見《悟真篇》云：大藥修之有易難也？知由我也，由天。若非積行施陰德，動有韋魔作障綠，學者詛可以我命在我之說自諉，而不務功行為急哉？嗚呼，功滿三千，大羅為仙，行滿八百，大羅為客。吾黨其勉諸。
　　呂純陽真人沁園春丹詞注解竟