金丹賦
　　經名：金丹賦。題大道弟子馬蒞昭註。蒞昭當係金期人。以外丹說註解陶植真人所撰《金丹賦》。其賦文較《陶真人內丹賦》多出，註文亦較明白。一卷。底本出處：《正統道藏》洞真部方法類。
　　金丹賦序
　　竊聞生者，道之本，唯天地日月而長存。教者，道之尊，徵造化自然而立訓。元始懸黍珠，妙演玄玄之義。老君升玉肩，宏宣寂寂之宗。所謂金丹之名，所由以立也。是故漢之魏伯陽，倣《周易》以作《參同契》。以迨晉唐宋以來，若許旌陽、葛稚川之徒，皆造詣其極，而成其道者也。弟子馬蒞昭叨生天地，竊慕玄風，雖無為之路大闢，動惟側足。然眾妙之門廣設，窺必兢心。賴聖人而推誘資深，知真德而隨方引汲。是敢輒披妙典，猥諷玄文，惟堅似鐵之心，以鐫頑礦。只曠如灰之志，欲契靈根。念浮生而水沫風燈，知大道而天長地久。然則神運不息，研思豈精，欲決私誠，未有良已。向旅館而空驚秋，吹一夜蟬嗚。對霜燈而斂卷凝愁，幾傷蟲砌。有金丹賦，遇而偶也，不知誰所著矣。得已常誦此文，而自鐲其抑。每每昤罷，莫不抱膝昂首，而顯無所容哉。然訣不輒造，理不虛擬，乃聖人之深誠。實以愚是率耽，難閱具思。亦冀遊心妙理，漸蹟於真奧之中。有冒訑籌之科，自責僭瑜之極。謹藏筐筐，虔候至人，勉閱于衷，敢為註省。
　　金丹賦
　　大道弟子馬蒞昭註
　　夫道自成，
　　夫者沖邈其思，含亮蛉神，微像欲言，故日夫也。道者，虛元混成之本也。太上日：有物混成，先天地生。寂兮寥兮，獨立而不改，周行而不殆，可以為天下母。吾不知其名，字之日道。強謂之日大。此言明大道從太虛之中，寂寥之境，生化一氣，而分陰陽，立天地，運四時，以變有萬物。故日：先於天地之前，為萬物之母。又《玄綱論》日：道者，虛元之係，造化之根，神明之本，天地之源。此則足以明天地萬物含氣，有識有象有色，觸類之事，莫不因氣，展轉變化無窮，皆自道生也。自然者，夫混元未闢之時，寥廓太空，莫有其際。及其虛極而自有神，神者，空之洞至靈者也。故神運而化氣，氣分而立清濁之象，象設而萬物化形，清濁象形，本皆虛元而立，豈有主宰制作而為，然之理而知不。聖人見天地萬物變化之時自，故日自然。是故可違故因而制之。制之者，模範一氣，取法二儀，得自然之妙，以至長生羽化。豈有法衍作用而為之，是得至真自然之理。故與天地日月而長久，而常自然而然之。若強然之，則不然也。是故人法地，地法天，天法道，道法自然也。
　　術明真假，
　　在心日衍，衍作也。欲衍作之時，先大道之理。既明大道自虛元太空，而有根元分化處所。故聖人向混成萬物之中，而仰觀天文，俯察地理，曆象星辰．日月，窮四時之由，極五行之義，而定金木水火，配象龍虎龜雀，而明相生相剋休王之所，而畫八卦九官，成天下之文，極相生之象，使學者明之，達其變，極其數，然後以衍而作也。真假者，相混而成也。夫一氣而生萬物，萬物之中，各負真假。且何者不從道生，既皆從道生，則萬物無有真假。夫道者，體貫無為，包天地不為大，入微塵不為小，無親無疏，無醜無好，不可得而害，豈有真假哉。然自是萬物於物得利而親好者曰真，萬物於物得害而疏，醜者日假，令親疏醜好，利害萬物，皆各有所附。既各有所附，則欲於所欲，而溺於欲而深矣，確矣。誰有豁廓襟抱，探妙於形神之外，而混彼真假，倪入希義之源者哉。今以愚迷日：真假者，天地也，陰陽水火也，寒暑也，晝夜也，剛柔也。然天地陰陽水火，晝夜剛柔殊矣，於道豈有異哉。故有無相生，長短相形，高下相傾，難易相成，音聲相和，前後相隨。是故萬物本無其假，假則因真而有假。萬物本無其真，因假而有真。如陰陽相生，寒暑相反。故假叉有真，真叉因假。若離石求玉，離下求高，棄夜求晨，棄假求真，真無有是也。故先言自然，後辦真假。
　　法則兩儀，
　　法者，衍斯至而為法也。明斯極而有則也。兩儀者，天地也。制之以法天地，而立鼎器。則陰陽而運四時，使化氣於爐鼎之中，周道氣而行天地。經日：處中以制外。故在於曆紀。此言大丹於爐鼎之內，中含律曆，外制天地之紀，而結至真之精，不可不明造化之數，而奪天地之權，以至化成之道乎。故言法則兩儀也。
　　取象八卦。
　　而取八卦之象。《易》曰：卦者，言乎掛者也。象日：言乎象者也，言如懸掛物像，以示於人，故以卦象而稱也。夫在天成象，在地成形，變化見矣。故聖人仰法天而取象，俯於地而察形，歌曉天元之微，畫八卦。八卦者，乾、坎、艮、震、巽、高、坤、兌．也。乾三長畫，純陽爻也。為天，為金，為君，為父。位居西北，對坤而合天地。坤者三短畫，純陰之爻也。為地，為土，為臣，為母，位居西南。以火生之，故配位於比也。震者，上兩畫短，下一畫長，二陰一陽之爻也。為雷，為木。為長男，為青龍，位居正束，對巽而合天地。巽者，上兩畫長，下一畫短，二陽一陰之爻也。為風，為木，為長女，位居束南，而行號令。坎者，上下兩畫短，中一畫長，二陰一陽之爻也。為水，為月，為玄武，為中男，位居正北，一陽生於二陰之問，故十一月冬至之日，生陽氣於地下也，對高而合天地。高者，上下兩畫長，中一畫短，二陽一陰之爻也。為火，為日，為朱雀，為中女，位居正南，為天之心，一陰生於二陽之中，故五月夏至之日，停午之時，一陰之氣降於天上也。艮者，上一畫長，下兩．畫短，一陽二陰之爻也。為山，為土，為少男，萬物遇艮皆止，位居束北，對兌而合乾坤。兌者，上一畫短，下兩畫長，一陰二陽之爻也。為澤，為金，為白虎，為少女，位居正西，而為月窟。夫乾坤兩卦，皆純陽純陰之爻，故極而為天地。巽、高、兌三卦，悉二陽一陰之爻，故皆為女。震、坎、艮三卦，悉二陰一陽之爻，故皆為男者。何也，夫陰多陽少，陽為主。陽多陰少，陰為主。皆以少者為主也。故少者多之所貴，一者眾之所尊。其爻乾坤二卦，皆純陰陽之爻，無中與不中。震艮二卦，各二陰一陽之爻，而一陽不得其中。巽兌二卦，各二陽一陰之爻，而一陰不得其中。凡陰陽不得其中，則雖能變化，而不能通也。故坎高二卦者，坎有一陽，高有一陰，皆居陰陽之中，所以通天地還返也。故言法二儀之時，須取象於八卦也。
　　闢天地以區分，
　　闢者，開也。夫混元之中有真神，而運一氣，而闢天地。天地既闢，圓覆方載，暄涼寒暑。金木水火，各歸一方。區分天地之內變化之事，以歷劫為常。是故聖人立教道人，而指此混元開闢，區分之象。今修大丹者，玄奧之義也。故太上日：夫天下大物哉，甚綿綿冥冥，混沌不可知。此言欲認聖人，欲以拆大丹之理。蓋大物在於天下，綿綿不絕常有，乃冥冥混沌，同於太元。真神之氣，開闢天地，區分五行四時，變化之功齊矣，而理義幽隱。徒孜孜於金章玉書，而世民不可知也。金取象八卦，而各使區分於鼎器之內，亦天開地闢，而成大丹也。
　　混陰陽而變化。
　　混者，同也。陰陽者，變化之氣也，陰陽未運而混同，陰陽運而生變化。陽者，天之氣也。始生於極陰之中，九地之下，仲冬之月，中氣之日，夜半子時，蘊然而動，氤氳漸資上昇，左旋束面，而生化萬物，以至東南，為盛陽之位。陰者，坤之氣也。始生於極陽之中。九天之上，仲夏之月，停午之時，微然而靜，漸漸滋長下沉，左旋西面，而凝實萬物，以至西北，為盛陰之位。欲明大丹於鼎器之內，自有真元陰陽之氣，真氣運轉，八卦從律而不雜，五色成文而不亂，一以陰陽氣全，變化道足，而成大丹矣。
　　指乾坤以形以位，
　　指者，指其象也。而取乾坤形象，安排位次，立其鼎器，而修大丹。經日：乾坤，鼎也。夫乾坤之形，如雞卯之象，故經日：圓高中起，狀若蓬壺。又日：類如雞子，黃白相扶，須蒙密固濟也。夫雞卯黃在中，而白在外，抱伏之時，得母暖氣，二十四日，而化成貲眼爪腳，毛羽文彩。此乃得真自然而化，豈不異哉。此則是黃白相扶，鈴然而成。則其卯不可血，血則得真之氣散，自然不成也。又日：乾坤之形，狀似人首。經云：首若蓬壺。又經云：腦者，一身之靈宗，百神之命窟，津液之山源，金泥之精魂。是以胃池體方以受物，腦官圓虛以貢真，萬穴植立，千孔生煙，德備天地，道同太玄，故名之曰混元。泥丸者，形軀之上神也。以位者，欲以修此大丹，先知此雞卯腦官二種形像，法似乾坤，而立鼎器，運而為其位也。又日：易．之門戶，眾卦之父母也。
　　類南北而有取有捨。
　　類者，比類體同也。南北者，太陰太陽之二方，丹玄丹真之二位也，坎陷離麗之一卦也。取拾者，坎高相合，而為天地，二卦氣交，而一取一拾。而得善日取，失善日拾，此義幽隱，非翰簡能申。欲明其由，洞曉二卦之微。此人鼎器之妙，然後可窮取拾之義矣。
　　氏房騰躍於蒼龍，
　　氏房者，天上二十八宿束方之星也。蒼者，青也。龍者，束方之氣也。《周易中正義》日：龍能變化，陽氣亦能變化，故稱為龍氣。至東方萬木榮生，青蒼之氣盛也。故運火修丹，至仲春之月，大鼎之中，真氣方盛，亦蒼龍騰躍束方。氏房之星搖動，而應之也。故魏君歌日：青龍處房六兮，春華震束卯，是也。
　　翼張襟帶於白馬。
　　翼張者，二十八宿南方之星也。襟帶者，通連之義也。白馬者，初品大丹之客也。淮南子日：白馬牙，好丹砂。白者，西方色。馬者，南方獸。牙者，丹之物也。又言氏房張翼蒼龍，皆襟帶通連，南方之獸，西方之白，運火修鍊，至此而乃成初品大丹也。
　　固乾坤之形質，
　　固者，牢固之義也。制賦之士，更鄭重而言之。且乾坤鼎也，喻如雞卯。若血則抱伏不成真，鼎疏則化氣流散天地之外，中失造化之本焉。作神丹者，固際之義，誠大矣哉。於是言也，若非窮神知化，而豈能明固際之義。夫固乾坤之質者，非以固際之功而固也，非不以固際之功而固也。何哉，且乾坤自然，非所固際。若不固際，則乾坤毀而天傾地淪矣。
　　脫肌肉而瀟灑。
　　脫肌者，解脫之義也。肌肉同也。瀟酒．者，澄靜清虛，無親無撓之義。太易至五行歌日：何言金木水火土，留神寶命是龍虎。學者不識五行精，強認他人為父母。木主氣兮骨主金，血象水兮肉象土，不死之道變化也。
　　順天時而奉天。
　　順者，不悖其時。逆其時而則鐘災害，順其序而則降嘉祥。經云：五氣順序，應時而得。又云：猶御者執街轡，准繩墨，隨軌轍。處中以制外，故在於曆紀。此言欲御火之士，如執銜轡，使車馬馴其軌轍而不差，以合四時八節，二十四氣，七十二侯也。奉天者，《易》日：先天而天弗違，後天而奉天時。夫天且弗違，而況於人乎。此明大丹既成，孳引相生，如後天而奉天時，子孫而養父母，而曆億不絕耳。
　　必雌雄而配偶，
　　經日：陽不獨立，陰不獨居。玄武龜蛇，盤斜相扶。以明牝牡，竟當相須。故言雌雄者，陰陽也。坎男日雄，離女日雌。夫乾為父，有三男，震、坎、艮也。坤為母，有三女，巽、離、兌也。今配此雄雌，何獨坎、離。但以坎、離得中，而震、艮、巽、兌不得中也。故以坎男離女，匹配而偶夫婦也。故陶公日：男冠女笑，牝牡相得，氣交體合，應變無窮，此道之用也。又經云：觀夫陰陽交會之時，得其節符而不可解，然後明其配偶，以成大丹也。
　　終翱翔而上仙。
　　終者，三年之功畢也。翱翔者，身歸純陽，萬神全而輕．舉也。上於三清、太虛、太微之境，故日上仙。仙者，立人山也。言服此大丹，神為寶，骨為金，如不動之山。
　　爰有物外之人，
　　爰有者，言自古有得道之人，羽化之士，長生久視者，皆此之常流，而自凡入聖，故官爰有物外者。几世人因物以生欲而溺於物，溺於物則拘於塵網。若不營不欲，無慮無拘，謂之物外。經云：外天下者有天下，外其身者存其身。夫物之資身，亦能滅身。故修真之士，虛己忘形，而資於生，而避其息。如功成名遂，溺而無數，何為有智哉。則物外人爰有也。
　　性稟天真，
　　真者，道之紀也。吳真人云：神稟於道，靜而合乎性。人稟於神，動而合乎情。故率性則神凝而察天真，為情則神撓而邪氣自襲。故情動神濁，性靜神清，清則故能參入妙門，得天真之理，而神監於內，故言性稟天真也。
　　抱沖和之志氣，
　　抱，蘊也。沖和，天地中庸之氣。天之純陽赫赫，地之純陰冥冥。若純陽在上，純陰居下，則天地不通，萬物不生，陰陽不交，豈能分別善惡乎。天地既交，陰陽混蒸，生有萬物，而正在天地之問，謂之沖和之氣。沖和者，均平之義，志公之心。故舉事發機，其猶張弓乎。高者抑之，下者舉之。如動鈴取中，故言志氣也。
　　厭寰海之泥塵。
　　厭，棄也。寰海者，四海相通，逆而繞之，謂之寰海。泥塵者，寰海之內地也。言此地上有水則泥，乾燥則塵，泥能污物，塵能蒙之，污已至于歸，故可厭棄也。
　　乃尋不死之方，
　　方者，象也。聖人指象以立教，則有《古文龍虎金碧上經》三卷，有紫陽《金碧經》三巷，有《金碧潛通訣》三卷，有《周易參同契》三巷，有《太易志》二十四篇，更有得道諸仙諸子，演而著之，莫可勝數。並論修制大丹之門，云服之不死，故言尋。
　　求延齡之訣，
　　夫求延齡之訣，聖人非不指之而丁寧，自是求人而不悟耳。沖虛子日：仙人路連雲鶴，不踏偏梁與劍閣。世人不知仙路，與世路都不同。但指關山根，迷錯自數言者，謂世人不知求訣之門也。＂夫求訣者，當自求也。鈴在推考《參同》，而骯《金碧》。外明天象，內合玄庭，撮微妙於心中，機造化於神契。故沖虛真人日：神仙不在他方界，只在明公心與神。又《神仙可學論》日：道遠乎哉，行斯至矣。夫至虛蘊妙，待感而靈。猶金石含響，待擊而嗚。故豁方寸以導虛，虛則靜以感，感則通，通則宇宙大定，天光發耀。如此言可認虛靜，蘊妙精，感而通，大丹訣也。又煙蘿子日：夫學真之士，莫不挺方外之見，蘊重玄之機，與道通真，內明中正，恬淡虛寂，動合淵微，後觀天地於指掌中，視六合於毫芒之內，細無不入，大無不包，真偽是非，子能分辮，然後可以棲真谷神矣。此數言者，豈可尸居而待訣乎。是以愚鄙求天地，祝神祇，禮日月，尋真經，學陰陽，窮造化，諷念不輟，搜研不休，緇縷妙言，剖拆隱密，扣之於靜，擊之於虛，於今二紀餘矣，猶未象得遇道者，略垂旨訣者歟。然聖則已志，期得感通乎。
　　得金丹之奧旨，
　　金丹以金為之，故日金丹。《龍虎鏡》日：乾象著明，莫大乎日月。日者太陽之火精，朱汞為龍是也。月者太陰之水精，鉛銀為虎是也。又日：朱砂者，火之子。水銀，金之孫。金者日之所生，銀者月之所育。日月互用，水火合成，龍虎相隨，陰陽相制，而成大丹。此之二寶，天地至靈，得之修成，謂之金丹。奧旨者，《金碧經》、《參同契太易志》、《日月混元經》。此之真文，並金丹之奧旨，窮微極妙，而可以討尋也。
　　洞玄妙之真說。
　　洞者，智之照曜無礙，為之通也。玄者，水火也。水色黑日玄冥，火色赤日丹玄。老君歌日：黑金取精赤取髓，解取赤黑藥無比。用赤入黑保長年，用黑入赤天仙矣。顛倒兩法總稱玄，黑能化赤赤能仙。是也。妙者，二玄之妙。水精為月，火精為日，輪還洞虛，變化萬物，其妙大焉。又經日：水能生萬物，聖人獨知之。又曰：兩無宗一有，靈化妙難窺。故言妙也。真經云：言不苟造，論不虛生。非丹成得道，而不可著其經訣，此聖人之誡，則《金碧》、《參同》、《太易》，為之真訣也。
　　因知窈窈冥冥，其中有精，
　　知者，因《金碧》、《參同》，真說金丹玄妙，然始知窈冥之中有精。太上日：惚兮恍，其中有象。恍兮惚，其中有物。窈兮冥兮，其中有精，其精甚真，其中有信。是也。其又水日玄，窈火日丹，冥窈者深也，冥者昧也。水則外暗內明｀而深，火則外明內暗而昧。精者，水火之中有精。《日月混元經》日：鼎為天地，藥為日月，水火為陰陽。
　　汞不呈材，金不露形。
　　汞在朱砂中，如日之有烏。金在黑鉛中，若月之有兔。日之盈昊，可以見朱砂水銀。月之滿虧，可以見黑鉛白金。不呈村與露形者，俱言隱也。既乾坤為鼎，日月為藥，日月在鼎中，精魄居日月內，豈可得而見邪，故不呈材。
　　貫丹田之一氣，
　　貫者，通連之義也。經日：天有三玄，日月星也。人有三真，三丹田也。三寶，鉛汞砂。一氣者，真·道也。真氣潛運，在天為三光，在人為三田，在地為三寶。故言貢丹之田，一氣也。
　　察水火之兩名。
　　夫道無形而不可睹，視之不見，聽之無聲，潛運而生水火。乃察水一火二，其數有三，而三生萬物，因察知而制之也。
　　分布四象，
　　分布者，一氣運行，分布在北為冬，坎象。在東為春，震象。在南為夏，離象。在西為秋，兌象也。
　　陶鍊五行。
　　陶鍊者，涎壇也，鎔鑄也，皆造化之名，五行者，金木水火土也。古歌日：五行深妙義難思。又日：細視五行君自見。又日：為復四象成，為復五神作。夫一氣分為陰陽，運為四時，終為五行。亦若人有四肢，加之以頭，謂之五行。故運火之時，鼎中真氣而分陰陽，陰陽生四象，四象畢而成五行。故李真人日：水一金四，為之戊土。火二木三，為之己土。皆以運火成功，而自金造化，故言修鍊矣。
　　駐日魂而呼月魄，
　　駐者，不動之義。《長生篇》：日魂月魄，乾坤體成。日魂金烏，月魄玉兔。魂魄呼吸，烏蟾吞吐。修鍊大丹之時，雖魂魄呼吸而不動也。
　　遵虎性而契龍情。
　　遵者，依也，稟也。虎者，西方白虎。性者，道之紀也。契者，以物合物謂之契。今以情合性，故言契。龍者，束方青龍也。夫大丹之有龍虎情性，如人之有肝肺情性。肝青屬木為龍，肺白屬金為虎。又日：龍為情，虎為性，情性相依還返，自然之義也。又日：性主於內，立致鄞鄂。情主營外，築垣城郭。又日：情性於人非外物也，龍虎於物非維類也。龍虎故言遵依也。
　　於是演易示期，
　　演，伸也。易，《周易》也。夫《易》論天地之道，聖人演而立教，令修大丹而有期程。大道玄妙，變化之氣始從十一月，中氣為之，天正之時，而生一陽，至四月極，而成乾體。又從五月，中氣而生一陰，至十月極，而成坤體。此皆演其日月之數，而成變化之期，故此言。
　　杓星設位。
　　杓者，北斗之杓，柄星也。正月杓指寅，二月杓指卯，三月杓指辰，隨其月建，杓指而行。設子、丑、寅、卯、辰、巳、午、未、申、酉、戌、亥，言運火之上，設此十二位，而觀杓星也。
　　循豐翼而散彩，
　　循者，輪也。箕者，二十八宿束方之星。翼者，南方之宿也。散彩者，言運火之時，如太陽行其二十八宿，循輪而散彩也。箕者，月初三日而見也。翼者，十五日月就圓也。外運其火，內循律曆，而散彩。
　　綿艮兌而通氣。
　　綿，連不斷也。經日：山澤相連，艮兌通氣。艮屬土，位屬束北。兌屬金，位居正西。巳酉丑，金之位。又艮卦納丙，兌卦納丁，故言通氣。
　　播刑德而合剛柔，
　　播，施也。刑，殺也。德，生也。經日：德主生起，刑主伏殺。合，聚也。剛，火金也。柔，水木也。言運火播施真氣，至春得為生，秋刑而殺，水火金木，剛柔相合，皆應節侯而成丹。
　　入＃１中宮而歸戊己。
　　此言金木水火，而俠刑德剛柔，而入於中官，歸戊己之土，水金為戊，木火為己。
　　爾乃九還變態，
　　爾，猶時也。九者，極陽之數。《算經》日：數只有九，十則歸一。又經日：日者太陽，其數有九。故坎一，坤二，震三，巽四，中五，乾六，兌七，艮八，離九。還者，巡這之義。言運火之時，大鼎之內，真神之氣，同太陽天上日行一度，五日一候，變化萬物，至十月而罷其數，返而歸一，故言九還變態。
　　七返呈妍。
　　七者，兌金也。去而復來，謂之返。妍，端正之義也。兌為月窟，月始去右轉，從南奔束北，入土下，改易不定，卻至西方本位，而呈其妍。
　　玆由外貞而內順，
　　玆由，此也。外貞者，天。內順者，地。大藥亦如雞卵，白在外為貞，黃在內為順，抱伏暖氣，而成鎢者，由此內黃外白，而貞順也。
　　其乃玄之又玄。
　　玄者，水火也。大道運一氣而生水火，是一玄也。後聖人法天地，運水火而成神丹。是又玄。
　　當其火束旋而為龍，水西轉而為虎。
　　夫天輪左轉，日月五星右旋。天輪左轉，運之以四時。日月右旋，化之以萬物。故朱砂色赤象火，為位居南方，為朱雀，束旋則朱砂中出水銀也。色青象木也，位居束方，為青龍也。鉛色黑屬水，位居北方，為玄武，西轉則黑鉛中生白銀也。故曰火束旋而為龍，水西轉而為虎。此言大鼎之真氣潛運，象天輪者左轉，象日月五星者右旋，並在鼎中一氣所為，非外物也。古歌日：龍不在東淇，虎不在西膚。若向一元求，昭昭知臧否。若向束西求，有目亦如瞽也。
　　虎脫胎而育子，龍辭雲而致雨。
　　虎者，金也。白金既離黑鉛之胎，還自為母，亦養育其子，故言脫胎育子。龍辭雲而政雨者，雲藏山岫之中，如朱砂氣也。水銀既出朱砂之中，為束方青龍，而致雨而潤萬物也。
　　豈唯先白黑而後黃，抑亦始水火而終土。
　　此同論水銀朱砂之道也。先亦始也白黑者，言朱砂中水銀也。水銀，言水則有黑象，言銀則有白象。始水火者，朱砂為火，水銀為水，則是水銀在砂未出之時，故言始水火也。既朱砂水銀有白有黑，有火有水，有其四象之色，乃法天象地，運火修之，而隨四時，終畢而皆歸土矣。
　　捨南取北，
　　夫取之與拾，經有三途。初乃拾北取南，後又拾南取北。此何，緣君位在北，而臣在南。則君為君，臣為臣。復君卻為臣，臣卻為君，故拾南而取北。
　　甲乙宗祖。
　　宗祖者，天地也。甲乙者，十干也。甲乙壬癸丙丁戊己庚辛，十干者，如天地覆載萬物也。故乾卦六爻，下三爻納甲，上三爻納壬。紳卦六爻，下三爻納乙，上三爻納癸。故言甲乙宗祖。
　　神水聖石，
　　夫水之與石，有凡有聖。如人之亦有几聖。夫欲自凡成聖者，但能離形去智，集體黜聰，身如槁木，心如死灰，已至于道也。水者水銀，石者朱砂。朱砂水銀，未依法制之時，則為凡也。及立鼎器，法天地，運一氣，生陰陽，四時足，五行全，而自神聖，故言聖石也。
　　帝男龍女。
　　帝者，天地之主。男，是帝王之男。欲為儲官，而紹天位，則南方赤帝之男也。龍女者，亦南方赤帝之女也，言龍種者。夫帝王天地之主，萬化之尊，有南北重臣，皆王之所使。南北者，陰陽也。若帝男紹其寶位。而御陰陽也。古歌日．．一母產兩子，一男復一女。男是陰之宗，女是陽之主。陰來陽亦往，不失本宗祖。脾磨食自銷，相將歸后土。此則帝王，位居中土之位也。
　　道本不離於玄黃，
　　道者，無名無象，無極之氣，運而生化萬物。玄黃者，天地也。天玄而地黃之內，貫穿萬物。萬物生化，不離天地之內。今修鍊鼎中，真氣變化，不出於玄黃。
　　守一要存乎三五。
　　《混元經》日：三五與一，天地至精。陰陽感化，道以自生。又日：三五與一，辯認君臣。不越五行，勿違天道。又曰：不知三五一，何處覓仙鄉。又日：至精不過守一，立義不過三才，破題不出五行，伏藏不出水火，相類之道，皆歸其一焉。今略以愚言之，一生二，二生三，三生萬物，土者，四象所化之土。土為道氣，萬物皆從土生。金是真一之宗，變化萬物之主。土雖生金，而不強於金也。
　　一寒一暑，
　　坎離水火，而成其丹。坎水冬寒，離火夏暑，一寒一暑，一陰一陽，一金一石，謂之丹矣。
　　龍虎呼吸，
　　經日：龍呼其虎，虎吸龍精，兩相飲食，俱相責榮。又日：龍為情，虎為性，情性相依，還返之義也。是謂變化由其真，終始自相因，則呼吸之理可明。
　　魂魄吞吐。
　　龍虎既相呼吸，則月吐魄，而日吞魂。
　　南北交媾於水火，卯酉輪還於子午。
　　水在北，坎男，陽也。火在南，離女，陰也。南北相交而媾也。卯雖在束，酉雖在西。修鍊之時，輪還鼎中，不離子午也。
　　總括乾坤之冊，優遊變化之主。
　　總括天地之冊，數也。經日：乾之冊二百一十有六，坤之冊一百四十有四。引而伸之，觸類而長之，總萬付千五百二十，所以盡萬物之數，備剛柔之體，故言總括也。優道變化者，坎離也。經日：坎離亡沒，精曜垂敷。此言坎、離二卦，不在乾、坤之數，故言亡沒。優遊於六虛之內，垂敷精曜，變化萬物。今畫象以明之。此乾卦也，乾一反索為巽，再索是艮，三索為坤。又坤索為震，再索為兌，三索復乾。故乾坤之用事，只見巽、艮、震、兌，不見坎、離之象。故言亡沒者，是坎、離為日月，垂數化萬物。
　　母子包羅於匡郭，育養因依於鼎金。
　　母子者，真氣與水銀。包羅，混同也。匡郭，坎、離也。《著生論》日：坎、離匡郭，還轂正軸。陰中陽而成形，陽中陰而成象。巡環四象，交錯五行也。育者，如人之以陽和哺，飼時不停也。因依鼎釜者，乾坤鼎也。其鼎自然，眾真所居，同天地覆載，育養萬物，故乃言因依也。
　　配銖兩以定旬遊，參爻象而較其火。
　　數銖兩者，權衡之用也。夫十六兩重一斤，有三百八十四銖也。旬遊者，十日一旬，數旬周遊一年，終則復始。參爻象者，詳六十四卦爻象之數，以分三百八十四銖，於大藥之中，終制大丹，觀象較數，以合造化，運火而成也。
　　若夫二至啟候，陰陽遞遷。
　　二至，冬夏二至節也，陽從冬至用事，啟候至四月。陰從夏至用事，曆侯至十月。周而復始。冬至陽生，夏至陰生，是以故言遞遷也。
　　終結坤而遘遁，
　　終，末。結，聚成也。坤，卦也。遘、遁從乾入坤，次第之卦也。乾卦四月圓，五月缺，乃坤卦從乾用事也。乾之六爻，初拆而為遘，五月卦，一陰爻生也。九二拆為遁，六月卦，二陰爻生也。九三拆為否，七月卦，三陰爻生也。九四拆為觀，八月卦，四陰爻生也。九五拆為剝，九月卦，五陰爻生也。上九拆終結坤也，十月卦，純陰爻也。故言此制賦之士，順平上之律以興，而言合後十一月而運火。
　　始復臨而盡乾。
　　始初終盡也。初從坤卦，復至於乾，此言坤十月成，十一月虧。乾卦從坤用事，一陽爻生為復，十一月卦。六二動為臨，十二月卦，二陽爻。六三動為泰，正月卦，三陽爻生。六四動為大壯，二月卦，四陽爻生也。六五動為央，三月卦，五陽爻生也。六動而盡乾也，純陽之爻也。此言從冬至而運火，至夏至，夏至十月，一年周備也。
　　龍飛偃月，上下兩弦。
　　龍者，陽氣也。《易》日：初九，潛龍勿用。九二，見龍在田，飛昇也。陽氣上昇，故言龍飛。夫陽氣升者，是太陽日曜，從中氣天正之時。初行盈道，故陽氣隨日而生。太陽既行為君，太陰月曜為臣，應其節候而行，偃側其身，故言偃月，而有上下兩弦也。夫太陰二十七日半，行一周天。復行兩日半，逐赴太陽合朔。故一月有三十日。且月之三日，太陰初見於庚地，乃陽氣動，而木應之，故震卦納庚。太陰又行五日，計前三日，有八暮見南方丁地，偃之一半，而望太陽，平如弓弦，謂之上弦。則陰陽氣靜，而金應之，故兌卦納丁也。太陰又行七日，計前八日，而有十五日，太陰暮見束方甲地，藏滿而回，對望太陽，正隆之氣動，而金應之，故乾卦納甲也。此十五日已前屬暮見，是陽中之陰氣也。太陰又行三日，計前有一十八日，而晨見辛地，陰氣靜而木應之，故巽卦納辛也。太陰又行五日，計前有二十三日，晨見南方丙地，偃側一半，而望太陽，平如弓弦，謂之下弦，陽氣動而土應之，故艮卦納丙也。太陰又行七日，計前而有三十日，晨沒乙地，晦而不明，為盡盛隆之陰氣應之，故坤卦納乙也。故言偃月，上下兩弦也。
　　黃金白虎，神化自然。
　　黃金者，五行成土，內蘊其金，故言黃金。白虎者，真一之金也。真一皓白，得西方之白色。若非真，則不能神化自然。自上二至啟候，及上下兩弦，皆語大鼎之中，真氣變化神契，而合乾之坤內也。
　　融坤艮以成地，
　　融，鑄之義也。坤，艮土也。初融之時，以巽為風，融巽以為艮，融艮以為坤，是從虛而生實也。
　　仰乾兌而為天。
　　仰，法象也。欲法其天，初以震為氣，融震以成兌，震來成兌，是結為金，融兌成乾，則仰法以為天也。
　　子母恩感，飛駐鉤連。
　　經日：長子繼父體，因母立兆基。長子震卦也，震為長男，坤為老母，今融艮成地，仰兌為天，因其母子恩感，天性自然，而繼父體。是地陰爻，而從坤成乾也。飛駐者，天陽動而不息，言其飛。地陰著而不極，言其駐。今既天地混合，是飛駐鉤連。
　　一包三五，水激雲煙。
　　上已明其三五之道，今更迷之。魏君日：本之但二物兮，末而為三五。三五並與一兮，都集應二。所云雲煙，真氣也。水數一，凝激而結也。水一火二為三也。五土也。相類無離，故言一包。太易至太陽歌日：日者太陽之精，其數有九，在天成象，在地成形，含和萬類，布氣生靈。日中有烏，名日陰精。陰陽互為，魂魄相經。是以離火，官得九名，結氣朱英，鍊之因精，參三五一，龍駕來迎。古之仙者，鍊日之精，身歸純陽，飛遊太清，是故言其太陽，其數有九者，一包三五之義也。又陶公讚日：是知一者水數，五行之始，色稟北方，包含五彩，修之合道，理契自然。又日水者，太玄之始，為道根本。當其樞紐天地，鍊鍛陰陽，功伴造化。此並一包之氣，如雲若煙，激結而成至藥之理。
　　伊變化骨之靈液，反耆嫗而為少年。
　　伊一粒神丹，能變老成少。經日：金丹入五內，霧散若風雲。薰蒸達四支，顏色悅澤好。老翁復丁壯，耆嫗成婉女。改形超世厄，號之真人也。
　　觀其刑德生殺，道契君臣。
　　刑德，賞罰之道。經云：德主生，起春也。刑主伏，殺秋也。刑德之用，帝王之憲章也。欲以政清王道，施德施刑，契於至公之理，則王道隆而天下平也。今修大丹，亦合刑德，春秋無差，律呂有緒。故李真人丹歌日：陰陽既正，魂魄相依，君臣道全，夫妻義合。日月有度，寒暑不愆，還丹乃成，靈化無比也。
　　飛張朱夏，
　　飛者，南火官之朱雀也。張者，二十八宿張星。朱夏者，夏為朱明，並論南方也。
　　伏卯仲春。
　　伏，刑政伏也。仲春二月，卯為木也。水銀色青，為藥為龍。若天地節序刑政，則水銀之龍自伏也。
　　方九二見龍，
　　方象者，九二，乾下卦之中爻也。見龍在田，德施普也。乾六爻，上兩爻為天，下兩爻為地，中兩爻為人。今見龍九二，是下爻之地上也。如鼎中天真之陽，出於九二之地。生化萬物，無不霑蘇，故德施普也。神丹之化，亦此之也。
　　挺二八致神。
　　挺，生也。二八者，重證乾坤鼎中，神化之道。太陽偃側，上下兩弦之二八也。
　　既西南而得位，貫束北而獨尊。
　　西南，坤之位也。夫土無正形，寄在丙丁之下者。何綠。五行相生而有位，次且金生水，水生木，木生火，火生土，故坤土在丙丁之下也。貫束北而獨尊者，束北艮位也，坤艮相連，艮止也。萬物遇艮皆止，故地德安靜不動，故萬物亦止。《易》：西南得朋，乃與類行。束北喪朋，安貞之吉，應地無彊也。
　　于時河車聳駕，
　　于時至也，至于神丹功畢而成也。聳駕河車者，河則愛河煩惱之河，車則船車也。言神丹已成，得河車而濟渡也。
　　白黑周彰。
　　白素真一也，黑玄冥水也。周施也，彰見也。經曰：知白守黑，神明自來。此言今已濟度塵網，明知白守黑不差，神丹功備而彰顯也。
　　火銷金而神氣不敗，
　　火，運火也。云真一之金，經年累歲，運火鍊之，火但銷滅，神化之氣而終不敗。
　　土剋水而形體無傷。
　　古歌曰：土能剋水自伏藏，文武順時天道昌。魏君曰：伏以太陽溫之，而相吞伏。伏者，類也。龍虎之精，伏於戊己。戊己者，中之色。能正四方，能偃於水。故云水遇土而必亡，亡者伏也。人服此藥，感而長生。蓋天地真鉛之所變化，此四象戊己之土，與玄冥之水雖相剋，而無傷損之也。
　　長生不離於玄素，
　　玄者，丹玄也。素者，真一白金丹之體也。經曰：伏火汞成，還丹豈謬。又曰：伏之長生，故非謬也。又曰：金性不敗朽，故為萬物寶。衍士服食之，壽命得長久。李真人曰：若求延駐之丹服餌，則漸可登真。如終冬之草，覆之不死，露之見傷。故食金如金，食玉如玉。蝨處頭中而黑，麝食桐而香，汞性染身，莫不由此也。
　　昇降必藉乎太陽。
　　昇降者，陰陽之上下也。從十一月至四月，陽氣上昇，陰氣下降，天地一合，而萬物生。又從五月至十月陰氣上昇，陽氣下降，天地一翻，而萬物凋。故昇降叉藉太陽者。又陽日曜。天地之中，萬象之內，獨土稱尊，統御陰陽，使昇降上下，生成萬物，以至神丹之妙，而至得長生久，視，皆賴於一輪真神，無極之尊，變化之所致也。故言升降鈴藉於太陽也。
　　何二物之焜懼炫五色以芬芳。
　　二物者，日月也。言日月焜耀，光明廣大也。焜者，懸光之義也。言日月懸施大光，五色芬芳，天地之內，變化萬物也。夫日月五星，皆不常色，各應四時之氣，而變其色。若冬得夏應，必降災害。經曰：自開闢以來，日月不虧，明金不失其重。是金木榮於內，水火應於外，乾健不息，所以致用，日彩不爍，所以益震。惟天地日月，能長且久，與萬物終始，而龍虎配合，為道魁柄，與天地准，合陰陽之數，玄化潛應，如連珠合璧，以極至於無窮。以言修鍊神丹，包含天地陰陽，日月虎龍，四時之功，五行之氣，同五星連珠，日月合璧，而成大丹。故曰：二物焜耀，五色芬芳也。
　　情性展轉而相依，魂魄更互而伏藏。
　　此言神丹既成，陶甄而相續不斷也。又龍為情，虎為性，日之魂，月之魄。大丹既就，可以可使，龍虎展轉相依。以將一粒大丹，同於日，同於月，故言更互也。
　　厥有神室巍峨，玄白相守。
　　厥，元也。神室者，鼎器也，天地也，人心也。《金碧經》日：神室鍊乎精，金丹然後成，可不堅乎。鍊化之包，氣括飛凝，開闔虛戶，希夷之府，造化泉窟，陽氣發坤是也。又日：心者，靈之府，神棲於其問。又日：心在腹而千智生。藥居鼎而萬種化。又日：神室者，丹之樞紐，眾石父母。巍峨者如山不動，玄白上已解之，同知白守黑相繫，俱在神室鼎器之中也。
　　液水火而凝金。
　　液其鼎中，真氣真水真火，陰陽之氣也。外火既運，鼎中水火陰陽，蒸而如雲如雨，水火俱液，陰陽俱潤。及至秋慘冬烈之時，則自凝結，故言液水火而凝金。金者，真一之金。窈冥者，鼎中之天地，天地在窈冥之中，水火在天地之內，真氣所化也。故云水火而凝金。
　　向窈冥而立有。
　　窈水冥火，而有真精，是虛煙之氣，而成有也。
　　耀朱紫兮，必在乾坤，
　　耀榮光之朱紫，大丹之真色也。魏君日：丹者，是朱化為汞，汞化為砂，砂化為丹，故日還丹。還者，反歸之義。丹者，赤色之名。汞者，本體是金，成砂之後，故號金砂。紫赤成金，還歸本體，故稱大還丹也。又古歌云：運至紫河車，黃金歸我家。又日：色轉為紫，赫然成丹也。今天地之內，帝王之家，曳樓朱紫，以為榮耀，是聖人法象於神丹之義也。
　　履天地兮而長久。
　　履，遊行也。遊履天地之內，四極何足遠，八荒何足遼，身同天地而長久，道同太虛而不極。魏君日：若有沖虛之士，立性能和，見世路如探湯，棄妻子如脫履，睹浮生之瞬速，知大道而長存。即可授之此經，研尋至理，莫辭得失，為之鈴成。爻成之後，見江海如丘陵，睹人生如聚沫。飛騰向太虛之外，逍遙於汗漫之中，此非．天地之功，實是還丹之力也。
　　此還丹之祕旨，皆神仙之授受。
　　祕旨，《金碧》、《參同》、《太易》，《混元》，前已說之，皆神仙授者，理有迷也。且非神仙來授几人，自非能得之者於神仙也。故《玄綱》云：夫學仙者，叉稟陽靈之氣所生也。非陽靈之氣所稟者，皆無慕仙之心也。今既專於好道，志在求仙，則未有不挺乎仙骨者也。又《神仙可學論》日：於是識元命之所，自知正氣之所，由虛凝澹漠怡其性，吐納屈伸和其體，高虛保定之，良藥匡輔之，使表裹兼濟，形神俱超，雖未騰舉，吾必謂之仙矣。
　　服餌而骨化形延，齋修而道德成就。
　　言服此大丹，筋化為金，骨化為玉，形改命命，長生不死也。齋修道德者，道以虛無為用，德以功善為名。《著生論》云：若有道而無德，則神理殃殘。若有德而無道，則性命夭折。莫不道德並著，形神相全，三元混成，長生無極，此之謂也。
　　倏然而脫屐世塵，與天地而同長久。
　　倏然者，倏忽也。展，破履也。言上氣大丹，人服當日沖天，拋此世塵，如脫破徙，與天地以其長久者，大丹之力也。鶴壽龜年，可以為電轉風旋。芥城拂石，可以為雲銷霧飛。陶仙公日：天地壞而我全己，萬象廢而我全身。此乃假言指事，而欲明其無窮者矣。太上日：迎之不見其首，隨之不見其後。諒斯聖意，其道何有極乎。
　　金丹賦竟
　　＃１『入」字據《陶真人內丹賦》補。