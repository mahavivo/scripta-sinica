陰真君還丹歌註
　　希夷陳搏註
　　經名：陰真君還丹歌註。原題陳轉註，出朴五代北宋初期。一篇。底本出處：《正統道藏》洞真部玉訣類。
　　陰真君還丹歌註
　　北方正氣為河車，
　　北方黑帝，極尊也，人之下元陰也。正氣者屬水，人之血也。河車者，北方氣流歸南方，以火煉水成塵，得變為河車下元精也。北方黑屬水，人之腎也。腎為人生根本，分作日月·之精，虛無之氣，腎王即化為赤子也。
　　束方甲乙名金砂，
　　東方為青帝，主肝，甲乙者。以北方水，南方火，火生於木，以水養之，鬱鬱生於青翠，故日甲乙也。屬木，主人丹田也。生金砂者，今天下水有恆河沙數，只如漢江之水，嘉陵之江中，自生金砂，工人淘取煉成黃金也。故又法：以探於人身者，居上丹田，有屋宅，號為玉泉洞，洞中有玉泉水，名為清淨源，探之功志，名號大功德神水。不知涯岸，納至下丹田，日久自結為砂。
　　兩情含養歸一體，
　　兩者，陰陽也；天為陽，地為陰；左為陽，右為陰。陰陽者，夫妻也。在身上，丹田為陽，下屬陰，含養四時，運動五行，天地交感，百物自生。日含月，自然光明，月含日，自然生星宿。夫順妻和，遂生男女。今以法探上丹田大功德神水，修煉納至下元玉室含運。
　　朱雀調養生金華。
　　朱雀者，火也，在地者南方丙丁火，在天者熒惑星也。在地為火，在人為心，其火生滅由人，大包天地，細入毫釐，制之則止，放之則狂，經中呼為明火。火調運者，修煉為泥，以火燒作甍瓦，千萬年不朽；木以燒作炭，在土中，以得千萬年，其炭還在。人以調伏，探上丹田玉泉中水，以心火修煉之，入下丹田，鎳之玉牢之關。玉牢之關，別有陰丹之法，自然別生其魂，日月久深，自然色煥以結成，號日金池也。《大丹訣》云：金父木母真鉛汞也。鉛含五彩，屬北方水，水中有金，金作隄防，故號金華。
　　金華生出天地寶，
　　金華者，似漢江之水中金砂，自然生其中也。探丹於水中，居人下部精室之中。日久水中精成金塵，自然為珠，以號水中火出。又一法：留下部之精，以心火運轉居上元，自然結為珠，居泥丸官，以號火中出水。故《黃庭經》云：玉清池水灌靈根，審能修之可長存也。
　　人會此言真正道。
　　會者非几人，人不信道，道號虛無。故經日：大道非常道。道如虛空，無所依。訣云：如魚在水，不見其水，人處道中，不見其道。龍不見其山石，鬼不見其土。此言者，豈妄說也！真正道者，人之精華也，多失泄於婦女，即生男女，更面貌形神，真似父母，根性若也。結留住在己身，又探上元之水，用合下田為丹，名日珍寶。故《陰符經》云：陰場相推，自然調和。人會此言。真正道畢矣！
　　子稱虎，卯為龍，龍虎相生自合同。
　　此二語，兩支事。子虎者，屬陰，陰者，屬女，女之水性，故號北方壬癸，此是水之位。《黃帝訣》云：呼之為黑鉛，能伏汞為砂，若人得真道，入陽丹田，以用之子後午前是也。龍屬木，木者束方木，訣云汞也。汞者屬火，又呼為水銀是也。一云：綠水銀若有藥制伏得伏火，即成世寶。若人身中，即精華是也。訣云：以陰煉陽，其真可長。其法須在一支屬陰也。丹論云：陽動不能伏，陰殺不可伏也。若養之令伏，陰死陽生，生者如水銀伏火，以成世寶。陽，汞伏於陰，不動定為身寶。故《經》云：就養靈柯不復枯，閉塞命門保玉都。舌上探結，行之子後午前，探上玉泉中水，亦日陽汞。將含陰時，探者鉛水，號日雙龍虎。故《天豐上經》云：始青之下月與日，兩物相和合成一。出彼玉池入金室，人各有之慎勿失，子若得之萬事畢。豈在於外乎！
　　龍居震位，當其八，虎數元生在一宮。
　　此是朔至望行之，探上法行道，增魂；從望至晦喊之，益魄也。男八歲齒生，十六為之中，十歲已下，得法修真為上，餘並得尸解者也。
　　採有日，取有時，
　　上法行之，取避晦望朔。起下法者，候天上月圓，人神遍體，探之日月，順則有時，子後午前卯是也。探陰氣歸上泥九官，故經云：溉養靈柯不復枯也。雖不施精，亦還美，日日於珠，常為大空，空無可望可為，空中有物，元其空是陰氣轉上歸泥九官，卻取玉池中水，灌入下丹田金室之中，其元頭來，人亦不知從何處來，去歸何處，方位安排那里，各有神化，日久自然變為寶珠。所以人皆不死是也。故經云大道無形也。
　　世人用之，而不知收取，氣候若差錯，萬般工力徒勞施。
　　或遇天地禁忌，安排不知去處，或值，陰戶不開，取意行為害，令人速衰老也。故云：得一之時崑崙後，雖當截舌不忽道。妄言傳於世人，叉定流血身先夭。法文若常人則不可受也。其文傳在太一官，經云：太一有君，皆云在心景中，不思議，誰能得見，不可度量也。居人頭，為崑崙，上官室，神明居，泊各有室宅。自項上至頭，自占九官，其神各有名字，在太一上索靈中，別有要文。至下臍室，別有三官，此依前十二官，各有樓臺。故《內景經》云：內有重樓十二級此是也。又丹田有十二樓，應十二時，用轉法也。
　　至神至聖極容易，
　　智者其探二件藥在身，雖不知涯岸，身有神明知也。但人只以浮花，皆不知變化，故云知長生道，敵隔萬山。是知几間世人，不可知也。求官中者，向身上十二官求覓，方知大道之鼎器者，神聖也。
　　先向宮中求鼎器，
　　其法不傳，不可露天文，故《道經》云：金玉滿堂，莫之能守，富貴而驕，自遺其咎。是為人生下，綠天地人，須皆近驕奢富貴，不尋於大道也。
　　溫養火候審陰陽，
　　溫養者，令人無喜怒也；火候者，以心火四季之月，加喊行之兩數，其法在口傳。養陰陽者，別識真陰真陽，居人二命，探合為命級從。訝云：二物同一體。
　　安排鑪室須擇地。
　　安排者，探上真氣水，安於下元；探下陰氣水，運於上元，安排各著鑪室，自神化之功。若安排不著去處，於身有禍。鑪室者，妙法在女，別在陰丹一訣丹上法。鑪室者，以身口為鑪也，電者，以官室為寵是也。破不堪使用者，是人用過者弊物，不堪使用，是已不中也。房中至甚五級者，大肥不堪用，大瘦不堪用。道三合五級者，是十五已上，二十已下，是中道。人氣二十已上，並是不堪使用。可用須借其氣合汞者方住，以無制之，被鬼神偷他也。上擇地者，是知官室時候。
　　不得地，莫妄為，
　　几欲煉其陰者，若不依前說年紀人，及鼎器之物，不可成寶。不及年借氣用之，即得暫住，有卻息除魔之功，又不得上救助之力也。若在法度，須不失度數行之，少年成寶也。若只欲取意行之，萬無一成也。
　　切須隱密審護持，
　　几欲行道靜隱，閑居｀導引，叩齒集神，握固平坐，密而行之。護持者，喊食少語，莫喜怒。
　　保守莫泄天地機。
　　保守者，盡一身之行用，若行年十歲，頭尾至心，行用久，即慢易，有頭無尾，定虛費工夫也。千萬不成矣！
　　此藥變化不思議。
　　其服藥之功，九年不失候，增喊十六兩數足，功滿三千，行有八百，藥方成，易矣！．天不能殺，地不能埋，其功不可思議。註天地有變化，其身堅固，其功有三：上者得上仙，中下者只得尸解也。
　　陽真砂，
　　下元陰精法，結為砂，上元陰時探者，沉以為砂，屬陽氣。
　　陰真汞，
　　上元氣結成寶，下元氣入崑崙泥丸，註為珠，可照三千大千世界矣！
　　時人求之莫妄動。
　　世人多取五金八石，諸般草木燒之，要覓大還丹，豈不妄也？
　　無質生質是還丹，
　　從無入有，從有入無，將無質氣，結為陰氣交感是也。大丹無藥，五行真氣是矣！
　　凡汞凡砂不勞弄。
　　世人取砂銀為汞，取朱銅鐵為砂是也，若將此求道，不成也。
　　逢此訣，會此言若逢此歌，煉之餌之，成真仙。
　　若逢此歌，免妄為諸事，遂默心修煉，靜意保持，不退初心，勤進前志，方乃煉之餌之成真仙耳。
　　陰真君還丹歌註竟