胎息經註
　　經名：胎息經註。題幻真先生註。一卷。底本出處：《正統道藏》洞真部玉訣類。參校版本：一、《道藏輯要》本，收入該書其集第九冊。二、《道藏精華錄》本，收入該書第七集。
　　胎息經註
　　胎從伏氣中結，
　　臍下三寸為氣海，亦為下丹田，亦為玄牝。世人多以口鼻為玄牝，非也。口鼻即玄牝出入之門。蓋玄者水也，牝者母也。世人以陰陽炁相感，結於水母，三月胎結，十月形體具而能生人。修道者，常伏其 炁於臍下，守其神於身內，神炁相合而生玄胎，玄胎既結，乃自生身，即為內丹，不死之道也。
　　氣從有胎中息。
　　神為炁子，炁為神母，神炁相逐，如形與影。胎母既結，即神子自息，即元炁不散。
　　氣入身來為之生，神去離形為之死。
　　《西昇經》云：身者神之舍，神者身之主也。主人安靜，神即居之；主人躁動，神即去之。神去無散，安可得生？是以人耳目手足，皆不能自運，叉假神以禦之。學道養生之人，常拘其神以為神主，主既不去，宅豈崩壞也。
　　知神氣可以長生，固守虛無以養神氣。
　　道經云：我命在我，不在天地。天地所息人不能知至道，能知而不能行。知者但能虛心絕慮，保炁養精，不為外境愛欲所牽，恬淡以養神炁，即長生之道畢矣。
　　神行即 炁行，神住即炁住。
　　所謂意是無馬，行止相隨，欲使元炁不離玄牝，即先拘守至神，神不離身，無亦不散，自然內實，不飢不渴也。
　　若欲長生，神氣相註。
　　相註者，即是神炁不相離。《玄綱》云：錙銖陰炁不滅不為鬼，纖毫陰炁不盡不為仙。元炁即陽炁也，食炁即陰炁也，常喊食節欲，使元炁內運，元炁若壯，即陰 炁自消；陽壯陰衰則百病不作，神安體悅，可覬長生矣。
　　心不動念，無來無去，不出不入，自然常住。
　　神之與炁，在母腹中本是一體之物，及生下為外境愛欲所牽，未嘗一息暫歸於本。人知此道，常泯絕情念，勿使神之出入去來，能不忘，久而習之，神自住矣。
　　勤而行之，是真道路。
　　修真之道，備盡於斯。然聖人之言，不可妄乎！几胎息用功後，關節開通，毛髮疏暢，即但鼻中微微引炁，相從四支百毛孔中出，往而不返也。後炁續到，但引之而不吐也。切切於徐徐，雖云引而不吐，所引亦不入於喉中，微微而散。如此，內 炁亦下流散矣。
　　胎息銘
　　三十六咽，一咽為先。吐唯細細，納唯綿綿。坐外亦爾，行立坦然。戒於喧雜，忌以腥羶。假名胎息，實日內丹。非只治病，央定延年。久久行之，名列上仙。
　　胎息經註竟