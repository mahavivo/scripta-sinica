學仙辨真訣
　　經名：學仙辨真訣。北宋賬無夢撰。一卷。底本出處：《正統道藏》洞真部玉訣類。
　　學仙辨真訣
　　夫欲歸根復朴，返魂還元，長生固本者，莫出於金液之術。此術得之者昌，失之者亡，則是真人至妙，非人問造次所能窺也。非積修累行，至誠有感，則不可得。其要並在《金碧》《參同》之中，非至人口授秘奧，財茫然若無航而濟瞑海也。左公曾遇達者，授其密要，方知至道極易，至言甚要。此天機也，固不可顯。今略述所得為《辨真訣》五篇，用明是非之實也。
　　辨真
　　昔軒轅至峨媚山，問白玉真人真一之道，真人日：夫長生飛仙，則唯金丹，守形卻死，猶真一也。故古仙秘焉．真一者，鉍也，外黑，稟北方，屬坎，坎為水，其數一。其內白，白屬西方兌，兌為金，其數四。若修之合理，陰盡陽生，便是金精化一，青龍受符。青龍之位，為束方震，震屬木，其數三，則可謂三一之道也。故《參同契》云：初正則修修，榦立未可持。一者以掩蔽，俗人莫能知。金液明此，則明為丹之法，先須其初正。初正者，則是實，真一而終之，得其理也。
　　辨寶
　　金者，即真一也，造化而取其真一。真一之中，情性也，情性即鉛白也，變化則可謂砂汞矣。謹按金為水母，母隱子胎，水者金子，子藏母胞。此言金水自相含孕，輥櫝於母腹中，須造化而生鉛，應氣候而生也。
　　辨水銀
　　水銀者，非今朱砂中所出者也，並是於水宮之中修鉛白也，亦謂之鉛汞。謹按陶君《還金術》云：黑者水銀，非世問水銀也。又凡言水銀可以為金丹者，人妄也；言朱砂可駐年者，殊不知道也。以不知道惑妄人之言，則去真日遠矣。
　　辨汞
　　夫汞者，詫女之別名，砂者，鉛中之至寶。經所謂砂汞者，此真訣也。下文云鉛之有砂汞，猶人之有情性，情性於人，非外物也；砂汞於鉛，非雜類也。若引外物為情，則性不可合，以水銀代汞，則鉛不可親。又云赤髓流為汞，汞者弄明噹，此明汞非外入也。自乾坤交媾，受氣而生，故經云：聖人不空生，上觀顯天符。天符者，信也，天氣降，地氣應，是陰陽交媾，流珠下也。流珠亦謂之汞矣！．又云：丹砂流汞父，戊己黃金母。是則朱砂中水銀，不可謂之汞也。今學人赤髓，則鉛中之精也。至人謂汞為水銀者，蓋是倣像之名耳。後人不曉，便謂朱砂中水銀為汞，深為謬矣！．據此言之，則鉛汞是姥女也。夫言河上姥女，則是尋常水銀，非丹砂之所。
　　通辯
　　陶君云：古人所以假易象而為經者，謂至道與天地配合，如太上始分一氣為二儀，二儀判然後有三才，俾乾坤運而品彙貞，坎離用而金水并，此道之樞也。男冠女異，牝牡相得，氣交體合，應變無窮，此道之用也。日月運矣！．寒暑節矣！．滋液潤澤，施化流通，此道之驗也。陰伸陽屈，陽用陰潛，一往一來，推情合性，此道之返也。此乃明剖一氣，以法天象地，自有為合於無為者也。豈假他物成之乎？則知一物變化，而為之牝牡也，為之金水也，為之土木也，為之情性也，為之龍虎也。雖同出異名，須與類合，如其差謬，不相涉入矣！．故《參同契》云：植禾當以栗，伏鸚用其子。此朋鉛與水銀不相為用也。且情分於性，性紐乎情，情性相依，還返自然之理，是謂變化由其真，，終始自相因矣！．是知真汞者，鉛之情性也，元氣者，人之根本也。三一之道，修情合性，則可以歸根復朴矣！．金液之術，以金養汞，可以返魂還元。則所以龍虎二事，本乎一物者也。其水銀不在五行正位，朱砂非龍虎之配合，故日：雜類不同種，安能合體居。此則不同人問朱砂水銀，明矣！．又日：或云用鉛耶，或云用水銀耶，下文云若以水銀為主，乾坤其可立乎？剛柔其可分乎！．必雜鉛而為之，則金水何由而生？還返何由而行？又焉得變化由其真歟？植禾當以粟歟！古來歌訣，唯讚鉛之功效，不說水銀精妙，驗此又安得用人問朱砂水銀乎？必以水銀為主，但假鉛氣而成，何得遺本存末乎？又焉得不修金中寶乎？據此足明水銀與金，非人問水銀與常金也。汞非人問之汞，其旨遠，其籌探，至於五行相生相殺之理，並非時人學者所能知也。其《金碧》《參同》引用《周易》六十四卦，并月節度數，晦朔兩弦，十二辰，律曆星辰，束西南北，日月之義，各有所配，以為憑准，其義隱而難曉，非至人口授，難可盡其奧理。其陽鼎陰鼎之用，丹砂金砂之名，其說廣傳，卒難究議，故《參同》云：三五與一，天地至精，可以口訣，難以書傳。天者，自然也，自然合得，則為天地也。外當恬愴作無為，內當修行作有為也。
　　子母歌
　　一母生兩子，道生陰陽。一男復一女，男是陰之宗，陰極生陽。女是陽之主。陽極生陰。陰來陽復往，不失本宗祖。二氣潛交合相返，不離本源也。脾磨食自消，相將歸后土。脾中宮之氣，脾動則食消。學者亦如麻，迷者自今古。見龍不識龍，逢虎不識虎，龍不在束淇，虎不在西虜。知者目前，迷者千里。若向一源求，昭昭知臟腑，若向束西求，有目如雙瞽。陰在陽之胞，陽在陰之肚，男白女還赤，自然為夫婦。男白陰精為骨髓，女赤陽精為血肉，自然之理，為離女坎男也。種麻只收麻，種黍只收黍，向鉛不識鉛，白手成辛苦。鷥雀不生鳳，狐兔不乳馬，若以他物修鍊還丹，終無成功。恍恍復惚惚，二物何難睹，杳杳復冥冥，三性自親倡。混元日：恍兮惚，其中有物；杳兮冥，其中有精。其精甚真，其中有信。三性者，金水土也。此三物自為一家，終始同其源。情交無眾藥，不使八石五金雜類。氣合無言語，氣同自合，非于祭際而求得也。若能鉛自拘，亦如狸伏鼠。知鉛知汞，知水知銀，其道不雜，如狸伏鼠，言易也。
　　學仙辨真訣竟