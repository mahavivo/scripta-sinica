太華希夷誌
　　經名：太華希夷誌。元賬轄編撰。二卷。底本出處：《正統道藏》洞真部記傳類。
　　太華希夷誌序
　　愚除晉寧河中府之幕職，密邇華山，稔聞希夷先生遺事，公務之暇，釆古書所錄，或諺語之談，其高風峻節，信乎前宋一代之異人也，故作《太華希夷誌》，以紀之。先生明易，深造玄妙之理，視人之禍福、物之休咎，其應有如曹龜。當五代之時，有撥亂濟世之誌，所學得皇王帝伯之道，聞宋太祖登極，知天下已定，遂入華山為道士，徵召不至。及太宗即位，三宣至闕下，待以賓禮，，賜坐與語，所論事之凶吉，靡不徵驗，欲拜官，堅辭弗受。不久，放還山跡。雖方外之士，胳合中庸之道，其脫落塵世，泥滓軒冕，傲睨公侯，視萬乘若僚友，恬退高隱，不尚勢利，足抑奔競之流，可追配巢由嚴陵之節，其崇名教，厚風俗，以助萬一云。回顧吮癱舐痔，奴顏婢膝，昏暮扣人之門戶，驕人於白日者，猶醬瓶之醞鸚，奚足論哉．轄遠居保郡，官除蒲川，為家貧不免二千里來之任。初，兩任教官，連仕縣職，館閣名公鉅儒，累舉詞翰之選，當路齟齬，不果用。僕恥於奔競，故碌碌居州縣之職，以代耕未能展平生讀書之誌，恆鬱鬱不遂。因閱古傳記，感希夷先生之高節，編次成一書，俾新學之士激勵其誌，內有差訛，鄙俗傳者之誤，誌其固陋，就撰以補綴之，以寫高遠之趣，庶幾有取焉。延祐甲寅秋七月己未日，訥齋張轄序。
　　太華希夷誌卷上
　　登仕郎河中府知事訥齋張轄纂集補撰
　　先生名搏，字圖南，亳州貞源人。幼歲戲渴水，一作渦水一青衣媼抱置懷中，乳之曰：令汝更無嗜欲，聰悟過人。青衣媼者疑辰星之精及長，習舉業。後唐長興中，試進士，不第。隱居武當山九室巖，辟穀鍊氣，二十餘年。或傳夜靜焚香讀《易》，有五老人至，應眉皓髮，容貌古怪，常來聽誦，居日久，搏問之，老人對曰：吾儕即玆山日月池龍也，此問玄武據臨之地，華山是先生棲隱之所也。異日，希夷默坐，五龍忽詣，令先生閉目，凌空馭風，終宵至華山，置坐於盤石之上，開目視之，不見五老人去向。或云睡法即龍教也。龍善睡，故云。多閉門不出，獨坐至百餘日不起。周世宗召至闕下，令於禁中肩戶以試之，月餘，始開，熟寢如故，始異之。因問以黃白之術，搏曰：陛下為天下君，當以蒼生為念，豈宜留意於此乎？世宗不悅，放還山，賜號白雲先生，令長史歲時存問。先生負經濟才，初五代問自晉漢之際，每聞一朝革命，輒顰蹙數日，人有問者，瞪目不答。先生攬鏡自照曰：非仙而即帝，其自任如此。宋太祖與趙普遊長安，希夷逢之，笑而墮驢曰：真人亦在世矣。輒握太祖之手曰：可市飲乎？太祖曰：可。與趙學究同往。希夷睥睨普曰：也得，也得。相隨入酒肆，普坐席左，搏怒，一手引之曰：紫微帝垣一小星，輒據上次，可乎？斥之，使居席右。已知帝王有徵矣。後先生引惡少數百，入汴州中，路聞太祖登極，驚喜大笑，問其故，又大笑曰：自此定矣。詩曰：夠夠四十年來睡，不覺束方日已明。先生即入華山，隱居為道士，宋太祖累徵不至。及太祖崩，太宗即位，至道元年四月十日，帝坐垂拱殿，時和歲稔，化理均平，聞先生之名久矣。厭紛華之世，喜清爭之教，差殿束頭供奉官陳宗顏為使，資昭書並御詩往華州華陰縣華山雲臺觀，宣陳圖南先生至。四月十四日抵華陰縣，縣宰著作郎丁壽明迎接入縣，時薄暮，止宿焉。來曉同天使四月望日，至雲臺觀，與道士鍾希晦相見，引導見先生，報曰：皇帝宣師父先生。盥手焚香，拜橙畢，聽韶曰：朕自即位以來，克服八方，威臨萬國，遐邇悉歸於皇化，華夷亦致於隆平。知卿抱道山中，洗心物外，養太素浩然之氣，應上界少微之星，節配巢由，道遵黃老，懷經綸之長策，不謁王侯；蘊將相之奇才，未朝天子，卿不屈於萬乘，身奚隱於三峰，乘風猶來，舉朝稱賀。御詩曰：華嶽多聞說，知卿是姓陳。雲問三島客，物外一高人。丹鼎為活計，青山作近鄰。朕思親欲往，社稷去無因。先生聽罷韶書並詩，對天使曰：貧道棲真物外，修鍊山問，無意求．名，有心慕道，不願仕也。待天使禮畢，未肯來朝，即答回表並詩云：伏念山野生居昊地，長自漢南，成童以習業儒林，壯歲而褊遊洞府，性同猥烏，心若土灰，不曉仁義之淺深，安識行藏之去就。敗荷作服，脫摔為冠，體有青毛，足無草履，有意慕羲軒之道，無心誦管樂之篇，《南華》、《道德》頻看，黃閣玉堂絕念，數行紫詔，徒煩彩鳳銜來，一片閑心，已被白雲留住。苟臨軒陛，貽笑聖明。詩曰：九重特降紫泥宣，才拙探居樂靜綠。山色滿庭供畫障，松聲萬壑即琴絃。無心享祿登台鼎，有意求仙到洞天。軒冕浮榮絕念慮，三峰只乞睡千年。使見先生堅意不肯應召，得回表並詩，於四月二十四日至京師，進呈於紫宸殿。太宗讀表與詩畢，知先生不來，甚弗悅，念念不已。即當年六月三日，帝坐垂拱殿，召殿束頭供奉官張素真，資詔書再往宣先生。至六月八日到華山雲臺觀，見山童擁筠篇而立，天使問曰：師父在否？山童日；師父於庵中熟睡正濃。使臣曰：何以得覺？山童曰：擊頭邊金鐘便覺。擊之即悟，先生知天使至，忙起整道服，問使臣曰：何故復來？答曰：皇帝為陳宗顏宣先生弗至，甚為失望，特遺吾再來召。先生焚香禮畢，聽讀韶曰：朕伏惟先生白雲隱士，碧洞高人，悟大道之玄門，達希夷之奧理。朕歎韶光甚速，迅景難留，忽暑往以寒催，漸顏衰而鬢改，雖達治世之略，未諳鍊性之機，廢寢忘餐，思賢若渴，暫離洞府，跨鸞鶴以飛來，仁立官闈，列簪纓以敬待。先生讀罷韶書，答使臣曰：貧道山野之人，鹿豕同群，登高望遠，臨流漱齒，松君桂父，吾之友也，雲峰霞嶺，吾所遊也，熟羨浮榮之富貴哉？請天使暫停軒轡，止歇山庵，作回表並詩，以謝殊渥。表云：伏念愚拙，深潛澗壑，誤蒙天恩，臣無諸葛之奇才，君邁漢皇之厚德。臣山麋之性，野鶴之姿，冠簪獨羨乎逍遙，軒冕離禁乎羈束，高外蒼龍之嶺，蝶夢悠揚；閑看玉井之蓮，詩魂浩湯，餐姻霞於洞口，採薇蕨於林問，杖屨徜徉，身心懶散，鍊爐中之丹藥，遠擬登仙，避世上之虛名，屢防嫁禍。賴遭逢乎堯舜，可疏放其巢由，幸盡餘生，遐瞻聖代。詩二絕云：坐逢聖代即堯年，草澤愚人也被宣。自笑形骸元懶散，才疏安敢望朝天。調和四氣憑燒藥，修鍊千方只要安。黃閣高官無意戀，閑居佳境勝為官。使臣得回表並詩，力不能強起。至六月十六日至京師，進呈文德殿下，太宗讀罷表並詩，宣先生不至，龍顏大不樂。即當年六月二十九日，帝坐垂拱殿，宣內都知石寶問曰：百官中有誰言辨者。寶奏曰：有內藏庫副使葛守中能言。太宗宣至，令守中為使，再宣希夷先生，寶韶書並御詩往雲臺觀。七月七日到觀，不見先生，有知觀道人楊子遵言：先生恐皇帝再來，宣上玉泉觀，遁逃坐靜去了。使臣俾子遵前導，歷□#1碗石徑，至觀所。報先生接詔，迎使焚香禮畢，聽讀韶曰：朕上承天命，下撫民心，兵消而四海咸寧，化行而八方無訕，位臨有眾，含哺鼓腹，以同歌道體無為，鑿井耕田，以安業知大賢之生世。海晏河清，望君子以救時，風行草偃，身未離於巖壑，名滿寰區，志恆想於蓬瀛，心遊寥廓。朕素知軒后博施之德，實歉廣成修養之方，地僻雖深，王澤所及，伊尹就徵而適亳，孟軻隨聘以至梁，命有相從，禮無多讓。御詩曰：三度宣卿不赴朝，關河千里莫辭勞。鑿山選玉終須得，點鐵成金未見燒。紫袍綽綽宜披體，金印囊紫可掛腰。朕賴先生相輔佐，何憂萬姓輟歌謠。先生讀罷詔並詩，意懶赴徵騁，言復辭謝。天使守中曰：宣命三次，先生不可固辭，豈不聞《魯論》云：君命召，不俟駕行矣。詔旨豈宜抗拒？又《鄒書》云：率土之濱，莫非王臣。不可辭也。僕雖不才，為先生賦詩一首，詩曰：華嶽三峰客，幽居不記年。姻霞為活計，雲水作家綠。種藥茅亭畔，栽松澗壑邊。暫離仙洞去，可應帝王宣。先生讀罷其喜，隨答詩曰：鶴氅翩翩即散仙，蒲輸爭忍利名牽。留連華嶽傷心別，回顧雲臺望眼穿。涉世風波真險惡，忘機鷗烏自悠然。三峰纔欲和衣倒，又被天書下日邊。先生賦詩畢，與使者同行，留別山中麻衣道友詩一絕：華嶽峰前兩路分，數問茅屋一溪雲。師言耳贖持知久，人是人非聞未聞。麻衣道者答詩曰：獨坐茅庵迥出塵，亦無主缽日隨身。逢人不話人問事，便是人問無事人。先生得詩，默喻其旨，相別訖，與天使不久至京師，於建隆觀安歇。夜寢偶聞禁鐘響，昤嘆世詩二絕：千門萬戶鎖重關，星斗排空靜悄然。塵世是非方欲歇，六街禁鼓漏初傳。銀河斜轉夜將闌，枕上人心算未閑。堪嘆市鏖名利者，多應牽役夢魂問。先生睡至五更，聞曉鐘響，復昤詩曰：玉漏將殘月色沉，一聲清響透寒音。能催野客思鄉切，暗送離人起恨深。窗下驚開名利眼，枕前喚覺是非心。皇王帝霤皆經此，歷代興亡直至今。先生賦詩畢，盥漱巾櫛，時已昧爽，令使臣先入內奏言：先生宣來見帝。帝急命宣至闕下，見於延英殿。先生服羽衣，戴華陽巾，草履垂絛，以賓禮見，賜坐。上賦詩問曰：知卿得道數餘年，鎮日常吞幾粒丹。可訝鬢邊無白髮，還疑臉上有紅顏。終宵寢向何方觀，清曉齋登甚處壇。肯為眇躬傳妙訣，寡人擬欲似卿閑。先生答詩曰：臣今得道幾經年，每日常吞二氣丹。仙釀飲時添漆鬢，蟠桃食後注童顏。夜深只宿雲臺觀，曉起齋登法錄壇。陛下問臣修養法，華山深處可清閑。太宗覽先生所答詩，大悅。時上方欲征河束，先生諫止之，會軍已興，命先生寢於御園，兵還，果無功。睡百餘日方起，帝驚異，加號恩禮特厚。太宗從容謂希夷曰：先兄太祖，功高德厚，宣先生弗至。寡從功卑德薄，煩先生降臨丹陛。搏曰：先帝不須貧道來，陛下不免臣一遭耳。太宗又問曰：昔在堯舜之為天下，今可致否？對曰：堯舜土階三尺，茅茨不剪，其跡似不可及。然能以清靜為治，即今之堯舜也。上善之。太宗多延入宮中與語，謂宰相宋琪曰：陳搏獨善其身，不干勢利，真方外之士。遣中使送至中書，琪等問曰：先生得玄默修養之道，可以授人乎？曰：搏遁跡山野，無用於世，修鍊之事不知，無所傳授。然設使白日飛昇，何益於治。聖上龍顏秀異，有天人之表，洞達古今治亂之旨，真有道仁聖之君，正是君臣合德，以治天下，勤行修鍊，無以加此。琪等表上其言，上覽甚喜。先生以鶴書赴隴，野服來廷，太宗喜其拔俗之標，待以不臣之禮，處之直館，幽延西清，靡勞襄野之遊，自契崆峒之問，八素九真之要訣，四覺七綠之妙門，故其造膝沃心之旨，莫得而聞也。太宗命先生相真宗，即壽王也。太宗八子，真宗第三，使左右引導至束官，王未起而迴。帝問之，先生曰：王門廝養皆將相，王可知矣。所見乃張相耆、楊相崇勳、郭大尉承祐也。先生被召至闕下，聞有士大夫詣其所，止願聞善言以自規。搏曰：得便宜事不可再去。優游之所勿久戀，得志之地勿再往。聞者以為至言。康節詩曰：珍重至人留好語，得便宜是落便宜。太宗暇日，與先生同登束角樓，閑觀市肆，見樓下富人，日高纔起洗漱，問左右：是誰之家？或奏曰：此束京豪富民耳。即吟詩曰：人人未起朕先起，朝來萬事鑽心裏。可羨東京豪富民，睡至日高．猶未起。先生答詩曰：昨夜三更夢裹驚，一聲鐘響萬人行。多應又是朝金闕，臣自無官睡到明。太宗見先生所答詩，大喜？來日早朝，上欲以為諫議大夫，先生堅辭不受。乃作《退官歌》並詩一絕。歌曰：道能，清，道能靜，清靜之中求正定。不貪不愛任浮生，不學愚迷多惶恪。時人笑臣不求官，官是人問一大病。官卑又被人管轄，官高亦有人趨佞。或經秦，或經鄭，東來西去似繩蚓。直至百年不曾歇，算來爭似臣清靜。月為燈，水為鏡，長柄葫蘆作氣命。出入雖無從者扶，左有金龜右鶴引。朝日醉，長不醒，每每又被天書請。時人見臣筆呵呵，臣自心中別有景。又詩曰：元氣充餐草結衣，等閑無事下山稀。不侵織女耕夫利，猶自傍人說是非。太宗見先生堅意不肯就官祿，問先生有濟世安民良策，留之可也。希夷曰：臣總角慕道，壯歲遊山，處心澹泊，默悟玄風，濟世良策，未暇知也。臣頗好睡，幸放還山可也。隨賦《辭職嘆世詩》一首云：南辰北斗夜頻移，日出扶桑又落西。人世輕飄真野馬，名場爭擾似醞鸚。松篁鬱鬱冬猶秀，桃李紛紛春漸迷。識破鄧鄧塵世夢，白雲深處可幽棲。太宗曰：寡人召卿來，方期陰陽燮理。朝綱整治，安國家，濟人民。不意先生只說山中之樂，惟睡為念，信有說乎。先生曰：然。進《睡歌》一首云：臣愛睡，臣愛睡，不外氈，不蓋被。片石枕頭，簑衣覆地，南北任眠，束西隨睡。轟雷掣電泰山摧，萬丈海水空裹墜。驪龍叫感鬼神驚，臣當怠時正鼾睡。閑想張良，悶思范蠡，說甚曹操，休言劉備。兩三箇君子，只爭些小閑氣。爭似臣，向清風嶺頭，白雲堆裹，展放眉頭，解開肚皮，打一覺睡。更管甚紅輪西墜。後又口號云：問君世上何事好，無過曉起睡當早。庵前亂草結成衣，飢餐松梧常令飽。因骯山石腳絆倒，不能起得睡到曉。時人盡道臣慈癡，臣自愍癡無煩惱。先生初在周顯德中，人訪其居，窺其戶聞然，惟獸跡烏聲而已。有樵於山麓者，見其遺骸塵翳，迫而視之，乃先生也，捫其心獨暖，良久，氣還而起曰：睡適酣矣，奚為擾我。州將羅彥威以聞。太宗知先生堅辭不仕，欲求還山。帝命百工，聚集貨物於玉門前，歌呼喧鬧以誇萬民之富庶，約先生登骯，謂先生曰：京師豐盛若是，安忍棄寡人還山，不同治世乎？先生曰：烏獸棲於林麓，魚鱉游于江湖，各有所樂耳。太宗指示人姻輳集處，問先生曰：見否？曰：見。帝曰：見甚？先生曰：見富者貪生，貧者競命。太宗默然。須臾，下玉門還殿。請朝，先生入內，堅辭還山，帝懇求濟世安民之術，先生不兔索紙筆書四字：遠近輕重。帝不諭其意。先生解之曰：遠者，遠招賢士；近者，近去佞臣；輕者，輕賦萬民；重者，重賞三軍。帝聽罷大悅。上知其不可留，即賜宴便殿，詔宰臣兩禁赴宴賦詩，以寵其行。又詔華州刺史王祚時就存問，以凜其闕。由是，海內無賢不肖聞其風而慕之，其願操几杖以師事之者不可勝數。將出京師，先生賦《辭朝詩》云：十年蹤跡踏紅塵，為憶青山入夢頻。紫陌縱榮爭及睡，朱門雖貴不如貧。愁聞劍戟扶危主，悶聽笙歌聒醉人。攜取舊書歸舊隱，野花啼烏一般春。太宗為先生堅要還山，不能苦留，上賜龜鶴鞍馬等物，餘重物堅辭不受，惟荼藥而已。令使臣以安車送先生至華山雲臺觀，賜號希夷。詔曰：賜詔陳搏，一代高人，累朝通客，慕我隆平之化，來修觀謁之儀，不有嘉名，何彰貞範。宜賜號希夷先生。先生臨別，留詩一絕云：華山高處是吾宮，出即凌空跨曉風。臺殿不將金鎖閉，來時自有白雲封。太平興國初，太宗差天使持詩再召，先生辭謝不起。先生密陳天命，實在章聖，御詩曰：曾向前朝出白雲，後來消息杳無聞。如今若肯隨徵詔，總把三峰乞與君。先生竟辭不至。帝令使臣賜二女與先生，以備執巾櫛。先生卻之，回詩曰：雪為肌體玉為腮，深謝君王送到來。處士不生巫峽夢，虛勞雲雨下陽臺。一說唐僖宗封為清虛處士，仍賜宮女三人以備灑掃，故賦詩云。太宗《賜希夷先生韶》：勁華山道士陳搏混跡寰中，棲心物外，養太素浩然之氣，應少微處士之星。既不屈於王侯，但守志於林壑，樂我中和之化，慶予下武之期，而能遠涉川途，暫來城闕，浹旬延遇，弘溢居多。白雲莫駐於帝鄉，好爵難摩於達士，昔唐堯之至聖，有巢由為外臣，朕雖寡薄，庶遵前事。或恐山中所闕，已令華州刺史王祚每事供須。乍返故山，履玆春序，緬懷高尚，當適所宜。故玆撫問，想宜知悉。春寒，汝比好否？遣書指不多及。《賜荼絹詔》曰：勸：朕居九五之尊，雖數年用兵，而一心利物。乃者，鸞旌南狩，江表來庭，款誠屢罄於軍前，方物咸陳於闕下，既能效順，遂命班師。以汝早棄塵寰，高居物外，自得逍遙之趣，不驚寵辱之心，鎮彼囂浮，有足嘉尚，俾均賜責，用獎隱淪，今賜汝云云。河潼氣爽，蓮嶽地靈，攝道知方，諒多休祉，臨軒翹矚，寤思在懷，想宜知悉。夏熱，汝比好否？遣書指不多及。賜汝細白絹三十匹，蠟面茶一十斤，研膏茶二十斤，鴉山荼二十斤，詔至可領也。先生嘗立於庭問，見金人持劍呼曰：子道成矣，當有歸成之地。蓋秋為萬物之所斂而歸者也，吾其隱於西方乎？是時年已七十餘，遂抵華山，得古雲臺觀故基，闢刑榛而居之，以契歸成之語。著《三峰寓言》五十首。時境內有虎食人，先生至其處，叱虎令去，自是虎不為害。雍熙中，先生因吟望仙掌，坐對瀑流，指隙地曰：此北極之舊地也，吾嘗夜見神人，衣黑衣頂冠，掌中有朱書字，示吾，其文曰：此極開同紫微帝君之殿。先生因曰：開同者，因天地而生，故為北辰也。乃命弟子搆之。侯璨、張觀將舉進士，以問先生。曰：侯張二生，今年登科不如來年。是年春省黜其名，明年中第，皆如其言。
　　太華希夷志卷上竟
　　#1『口』，底本不清，似『碌』。
　　太華希夷志卷下
　　登仕郎河中府知事訥齋張轄纂集補撰
　　初，張忠定公乖崖詠謁華山陳圖南，欲同隱華山。希夷曰：他人即不可，如公者，吾當分一半相奉。然公有官職，未可議此，如失火家待公救，豈可不赴也？公別搏，搏以宣毫十枝、白雲臺墨一劑、蜀棧一角為贈，公謂搏曰：會得先生意驅詠入鬧處去。曰：珍重、珍重。搏送公回，謂弟了曰：斯人無情於物，達則為公卿，不達為帥。乃贈詩一絕云；征昊入蜀是尋常，歌舞筵中救火忙。乞得金陵閑養老，也須憂恤鬢邊蒼。公始不諭其意，後更鎮西蜀，馳驛過華陰，不暇與希夷相見。寄詩與先生曰：性愚不肯林泉住，剛欲清流擬置君。今日星馳劍南去，回頭慚愧華山雲。後公西蜀回，有詩云：世人大抵重官榮，見我東歸夾道迎。應被華山高士笑，天真喪盡得浮名。公晚年有瘡發於鬢，治久不差，遂自請金陵養老，以鬢瘡卒。果如其言。錢文禧公若水，少謁希夷，求相邀入山齋地，爐畔見老僧擁壞瞑目，附火錢揖之，僧微開目而已。良久，希夷問曰：如何？僧擺頭曰：無此等骨。後見希夷，曰…吾始見子神貌清粹，謂子可學神仙，而此僧言子無仙骨，但可作貴公卿耳。錢曰：其僧何人耶？希夷曰：麻衣道者。《聞見錄》一說若水為舉子時，見希夷於華山。希夷曰：明日當再來。若水如期往，見有一老僧與希夷擁地爐坐，僧熟視若水，久之不語，以火箸畫灰，作做不得三字。徐曰：急流中湧退人也。若水辭去，希夷不復留。後若水登科，為樞密副使，年纔四十致仕。希夷初謂若水有仙風道骨，意未決命。僧觀之，做不得，故不復留。然急流中湧退去，神仙不遠矣。僧麻衣道者也。華陽隱士李琪自言：唐開元中，郎官人罕有見者。關中逸人呂洞賓有劍術，雖數百里，頃刻輒至，世以為神仙。數至希夷齋館，與之唱酬如交友。時人異之。此皆舊史之丈也。陳堯佐知華州，一日謁希夷先生，坐定與語。少頃，有一道士風姿英爽，目如點漆，真神仙中人也。徑入坐次，希夷急避尊位，略話數語，皆方外之事。須臾，豹囊中取棗一枚與堯佐，卻而不受，希夷起接啖之。不久辭去，送於觀外。復會坐，堯佐曰：此何人？希夷曰：即洞賓也。堯佐悔愕不已。清源王世則等同詣先生，世則為僕隸，拜於階下，先生笑而降階曰：侮人者，自侮也。揖世則坐諸生之右，曰：將來君冠諸公。明年，世則果第一人及第。一日，先生自言：嘗遇高士孫君仿、康皮處士，二人語余曰：武當山九室巖可以隱居。因往棲焉。許諫議仲宣罷成都牧，過其廬，先生曰：非久再當補外。尋遷給事中，尹河南。瑜年入覲，又遣人致書幣以問休咎。謂門人賈德升曰：為我答書給事，此去更不出矣。未幾果卒。郭沆者，少居華陰，嘗宿觀下，中夜先生呼令趣歸，沆憚其遠，不欲去。先生與之俱往，行一二里，有人號呼，以報母卒。沆始悟先生遺藥，急去可救。既至，果卒，餌其藥遂愈。齋中有大瓢掛壁上，有道士賈休復欲之，未敢言。希夷謂之曰：子來非有他意，蓋欲吾瓢耳。命侍者取而與之。神放，字明逸，隱居終南豹林谷，聞先生之風，往見之。先生一日令灑掃庭除：有佳客至。明逸果至，作樵夫拜庭下，希夷挽之而上曰：君豈樵夫者，後當有顯官，聲名聞天下。明逸曰：放以道義來，官祿非所問也。希夷笑曰：人之貴賤，莫不有命。君骨相當耳。雖晦山林，恐不能安，異日自知之。後真宗朝召為司諫，帝擔其手登龍圖閣，論天下事，辭歸山，拜諫議大夫，後改工部侍郎。又謂明逸曰：君不娶，可得中壽。明逸從之。至六十歲卒。先是希夷為明逸卜上世葬地於豹林谷下，不定穴既葬，希夷見之言：地固佳，安穴稍後，世世當出名將。明逸不娶無子，自其姪衡至今，為將帥有聲。後希夷解化，明逸立碑叔希夷之學曰：皇王帝伯之道，云希夷先生有高識，嘗誠某曰：子他日遭逢明主，不假取跡，動天闕名馳寰海。名者，古今之美器，造物者探忌之，天地問無完名，子名將起，必有物敗，可戒之。放晚節侈飾過度，營產滿豐、鎬問，門人戚屬亦估勢強併，歲入益厚，遂喪清節。時王嗣宗守京兆，醉慢罵，條奏於朝，會赦方止。祥符八年一旦，山齋起服，聚諸生列飲，取平生文藥悉焚之，酒數行而逝，亦奇男子。希夷先生好讀《易》，以數學授穆脩伯長，脩授李之才挺之，挺之授康節邵堯夫，堯夫以象授神放，放授蘆江許堅，堅授藝誇昌，一枝傳於南方也。世但以為神仙衛善人倫風鑒而已，非知希夷先生也。先生忽謂弟子賈德升曰：今日有佳客至，當速見報。少頃，一人衣短褐青巾，扣門，賈未及報，其人忽爾而去。先生遽出追之一里餘，遇老人衣鹿皮，因問曰：前去遠否？老人曰：此神仙李八百也，動則八百里。又悟鹿衣者乃太清得道白鹿先生也，李即不及，而鹿衣者亦失所在。希夷先生曰：吾不久留此世矣。端拱初，語門人曰：吾來歲中元後，當遊峨眉，使晝夜然燭於石室中。弟子等恭受文翰，虔奉約束，皆嗚咽流涕。先生曰：無亂示情，以怛我化也。先生臨卒，草奏疏，人莫見其言，遣弟子賈德升持所賜龜鶴並青綜馬，詣闕以進。上獨覽久之，以所獻物復賜德升，仍加紫服，號曰悟真先生。希夷端拱初命德升曰：汝可於張超谷鑿石為室。二年七月初室成，先生乃欣然策馬，徑造其谷，至盤石曉碗處，捨馬而徒，攀藤引蘿，暮抵其室，大笑數四，謂弟子曰：纔巖太華，氣清景秀，吾之所歸乎。即書數百言為表，其略曰：大數有終，聖朝難戀，已於今月二十二日化形於蓮華峰下，張超谷中。至期以燭，及夕命滅之，令弟子各休息。既曙，則以左手支頤而終，壽一百一十八歲。經七日，肢體猶溫。有五色雲蔽塞洞口，累日不散。後有中使至峨眉，有客入謁，衣冠甚偉，自稱東明專相，多說華山事，後方悟華山陳先生，遽令召之，不知所往。自號扶搖子，其先生門弟子，並高人勝士同至者，咸錄於後，以激勵後學云。晦庵先生《通鑪綱目》曰：周世宗召華山隱士陳搏詣闕，問以飛升黃白之術。對曰：陛下為天子，當以治天下為務，安用此乎？乃遣還山，詔州縣長吏常存問之。胡氏曰：陳搏所蘊，非世宗所知也，飛升黃白之問，不亦陋乎。搏以治天下對，已發其端，世宗不能訪以治道也。先生披刑榛築室於上方。太平興國中，太宗累賜詔資御詩，召搏赴闕，乃救有司增積隱廬，復給內府金錢經始，壇殿規模方備，今觀是也。先生著《指玄篇》八十章，《入室還丹詩》五十首，又作《釣潭集》萬餘字，皆靦縷道妙，包括至真，其言簡而理深，使觀者有所自得。先生啟沃上意，幽贊遠圖，太宗欲以為諫議大夫，先生懇辭，命遂不下。委化之年，蓋百一十八歲。自謂先機逆數，知來識往，精微探妙，殆不可測。至諸奇說吆曜之事，則未嘗為也。故先生之道，浩然莫得，而揭厲之者，無賢愚貴賤，莫不聞其風而悅之。先生沒後，有弟子曾孫武尊師，因文正范公指教，得《入室還丹詩》於京師凝真院，得《三峰寓言》於太華李寧處士，得《指玄篇》於赤城張無夢，得《釣潭集》於張中庸進士，共三百篇餘，乃纂先生傳集並《養生要旨》及《李真人服餌法》。御賜詩曰：只向身邊有大還，胎神月殿在秋天。三靈密象誰分別，尸質清虛本自然。又御賜篆明堂及飛白清靜二字。真宗祀汾陰，駐蹕華陰，再幸雲臺，閱先生遺像，佇立凝思久之，命除其觀田租，召對道士武子華等賜紫服。張方平往來秦蜀，恭謁神御，既而瞻禮希夷，推神仙者之云：蓋神本無方，道無不在。神也者妙萬物而為言者也，惟神也，故不疾而速，不行而至，漠然與合，謂至人。由是後可以出死生而窮變化，至于一氣返復之元本四象自然之體用指玄理精婉已成章彼九室下方，豈徒與麋鹿為群，木石為伍而已哉。先生紫胞綠絡眉目偉異方瞳粹音九流百氏之學咸徹視洞觀，先生之道，窈乎其深而不可窮，恍乎其變而不可測，固將乘雲氣，騎日月，以遊乎四海之外，豈與吆奇怪尚詭譎以欺世取譽者同？年而語哉？神放以處士召見，拜諫官，真宗待以殊禮，名動海內，後請歸終南山，恃恩驕倨甚。王嗣宗知長安，放至，通判以下群拜謁，放小倪垂手接之而已，嗣宗內不平，放召其姪出拜，嗣宗坐受之。放怒，嗣宗曰：曩者通判以下拜君，君扶之，此白丁耳，嗣宗狀元及第，名位不輕，胡為不得坐受其拜。放曰：君以手搏得狀元，何足道也。嗣宗怒，遂上疏，言放才識無以瑜人，專飾詐巧，盜虛名，陛下尊禮擢為顯官，恐天下竊笑，益長澆偽之風。且陛下召魏野，野閉門避匿，而放陰結權貴，以自薦達。因扶值言放陰事數條。上雖兩不問，待放之意寢衰。種放別業在終南山，後生徒學者甚眾，性頗嗜酒，躬耕種林以自釀。所居有林泉之勝，殊為幽絕，真宗聞之，遣中使擭畫工圖之，開圖召輔臣觀焉，上歎賞之。其後甘棠魏野居有幽致，帝以遣人圖之，故野有詩曰：穆脩伯長汶陽人，後居蔡州師圖南。修少豪爽，性褊少合，多游京洛問。人嘗書其詩句于禁中壁問，真宗見之，深加歎賞，問侍臣曰：此為誰詩？或以穆脩對。上曰：有文如是，公卿何不薦？丁晉公在側曰：此人行不及言。由是上不復問。蓋伯長與晉公有布衣舊，晉公頃赴夔漕，伯長猶未仕，相遇漢上，晉公意欲伯長先致其禮，伯長竟不一揖而去。晉公憾之，由是短於上前。後晉公貶朱崖，途道州，伯長詩曰：卻訝有虞刑政失，四凶何事不移量。可見其不相善也。伯長祥符二年梁固榜登進士及第，調海州理橡，以作通判，遂為削籍，隸池州。其集中《秋浦會遇》詩自叔其詳。後遇赦，署穎州文學參軍，故當時呼之日穆參軍。老益貧，家有唐本《韓》《柳》集，乃下丐於親厚者，得金募工鏤板，印數百帳，攜入京師相國寺設肆齋之。伯長坐其傍，有儒生數輩至其肆，輒取閱。伯長奪取，怒視謂曰：先輩能讀一篇，不失一字，當以一部為贈。自是經年不售。學者方從事聲律，未知為古文，伯長首為之倡，其後尹源子漸。沬師魯兄弟始從之學古文。又傳其春秋學李之才，字挺之，青州人，惆儻不群，師事伯長，性嚴急，稍不如意，或至呵叱。挺之左右承順，如事父兄，略無倦意。登科任孟州司戶，挺之坦率，不事儀矩，時太守范忠獻公以此頗不悅，挺之自若也。後忠獻建節移鎮延安，郡僚多送至境外，挺之但別於近郊，眾或讓之，挺之曰：異時送太守至如是，且情貴稱禮，范公實不我知，而出疆遠送非情，豈敢不情事范公。未幾，忠獻謫守安陸，過洛，三城故吏無一人往者，獨挺之往省之，忠獻始稱歎，遂受知焉。邵堯夫子某云：挺之嘗為共城令，屬衛州。時先君康節居祖母喪，築室蘇門山百源之上，布衣疏食，三年，躬爨以養先祖。挺之聞先君好學苦志，自造其廬，問，先君曰：為科舉進取之學耳。挺之曰：科舉之外有義理之學，子知之乎？先君曰：未也，願受教。挺之曰：義理之外有物理之學，子知之乎？先君曰：未也，願受教。挺之曰：物理之外有性命之學，子知之乎？先君曰：未也，願受教。於是先君傳其學。挺之後終殿中丞簽書澤州判官廳公事，澤人劉義叟晚出其門，受曆法，以為名士。易學則惟先君得之也。康節少時自雄其才，慷慨有大志，既學力慕高遠，謂先王之事為可必致。及其學益老德益邵，玩心高明，觀於天地之運化，陰陽之消長，以達乎萬物之變，然後頹然其順，浩然其歸，在洛三十年始至蓬草環堵，不蔽風雨，躬爨以養其父母。居之裕如，講學於家，未嘗強以語人，而就問者日眾，鄉里化之，遠近尊之，士人之道洛者，有不之公府而必之先生之廬。先生德氣粹然，與人言必依於仁義忠信，樂道人之善，而未嘗及其惡，故賢者悅其德，不賢者服其化，所以厚風俗，成人材者，先生之功多矣。先生之學得之於李挺之，挺之得之於穆伯長，推其源流，遠有端緒，而先生淳一不雜，汪洋浩大，其所自得者多矣。受命不起，以詩答鄉人：平生不作皺眉事，天下應無切齒人。斷送落花安用雨，裝添舊物豈須春。幸逢堯舜為真主，且放巢由作外臣。六十病夫宜揣分，監司無用苦開陳。張師正年五十齒已疏搖，後十餘年臣黌大載利若刀截嘗得藥方，叔曰：元亨在天聖中，登嶽頂，至明星綰故基下，得斷碑，髻鬃有古文，乃治口齒烏髭藥方歌一首：猜牙皂角及生薑，西國升麻蜀地黃。木律旱蓮槐角子，細辛荷蒂剪荷葉心子也要相當。青鹽等分同燒燬，研細將來使最良。揩齒牢牙髭鬢黑，誰知世上有仙方。此希夷先生之方也。處士魏野，字仲先，陝州人也。、居于東郊架草堂，有水竹之勝，好彈琴作詩，清苦多聞於時，前後郡守皆所禮遇。上祀汾陰，過其廬，遙望魏野松下教鶴舞，真宗曰：寡人須到此中，使報之，將近，魏野攙琴引鶴臉垣而去，駕至山庵不遇，隨書於門曰：朕與寇準同來。後使人召之，辭疾不至。野以詩贊寇公曰：從前輔相皆頻出，獨在中書十五秋。泰嶽汾陰俱禮畢，這迴好伴赤松遊。公覽之，喜形於色，以酒茗藥物為答。《素編》云：先公遺札有公自寫此詩數本，旦得詩感悟，以疾屢辭，改柄遂拜太尉、玉清昭應使。《王文正遺事》：魏野謂寇準曰：自古功名蓋世，少有全者。因與詩曰：好去上天辭富貴，卻來平地作神仙。公及貶，始悔不用野之言。《溫公集言》：野之子名閑，亦不仕，皇祐中賜清逸處士號。出歸田錄
　　太華希夷志卷下竟