太上濟度章赦
　　經名：太上濟度章赦。撰人不詳，似出矜宋元以徒。三卷。底本出處：《正統道藏》洞真部表奏類。
　　太上濟度章赦卷上
　　章
　　延生解厄章七曜齋用
　　具位臣某誠惶誠恐，稽首頓首，再拜上言：臣濫叨真秩，誓暢玄風，凡激切以皈投，盍慇蔥而敷奏。臣謹據齋意，臣仰惟圓穹廣覆，列緯經行，司下土之機祥，察人生之禍福，况命分枝榦，運列祿刑，六甲三元，周行歲月，三災九厄，巡察日時，自非諸命以扶衰，曷俾消災而益算。謹為拜章一通，上聞三天，伏望帝恩昭曠，宸澤敷羅，特降勁命，宣告日月星宿，璇璣玉衡，三天玄曹，十二分野，六十甲子，主宰官君，特為齋主某人除本生身命之災，解流年臨犯之厄。二運三限，俱進吉星，八卦九宮，無逢惡曜，庶鐲災患，近續禎祥。臣謹為上請南上君、壽命君、丹秩君、絳宮君、消災君、解穢君各一人，官將各一百二十人，主消滅惡星，度厄益壽。太和真一好生君、運氣君、定貴君各五人，官將各一百二十人，主和順流年，禳解惡曜。解刑度厄君、延壽益算君、請命好生君、收刑卻煞君、斷刑絕煞君、執刑收煞君各五人，官將各一百二十人，主益算延年，拘制刑煞。萬福君、南極君、司命君、太白明星君、定名玉曆君、財庫祿庫君各五人，官將各一百二十人，主增注生名，削落死籍。拘魂制魄君，周玉君各一人，玉曆素女千二百人，主拘魂守魄，錄神衛氣。天曹解災去禍君、五方生炁君、益命延壽君、六甲將軍從官吏兵，主度厄消災，除邪保命。庶使齋主某人運限協和，身命安泰，動靜出入，有祿馬之加臨，分野踱離，無災刑之衝戰。木星為災，金星制之。土星為災，木星制之。金星為災，火星制之。水星為災，土星制之。俾得調理五行，和合四象，命基鞏固，壽址堅牢，度厄扶衰，解災保算，益廣好生之澤，上裨育物之仁。蒙如所陳，允昭玄貺，恩惟大道，分別求哀。臣愚謹因二官直使、正一功曹、左右官使者、陰陽神决吏、科車赤符吏、剛風騎置吏、驛馬上章吏、飛龍騎吏進章，鳳凰騎上章，雲龍騎言章，風發騎御章，神龍騎奏章，飛龍飛虎騎各二人出操。臣為齋主某人拜上某章，上詣三天曹，伏願天恩告報，臣誠惶誠恐，稽首頓首，再伊拜以聞。
　　謝土安宅章安宅齋用
　　臣矢心領教，勵志度人，自揆疏庸，夙叨涵育，敢瀝粟絲之梱，仰酬山岳之恩。臣謹據齋意，臣切惟齋主某人繼述，謀家辛勤，問舍經營，版築莫奠，室廬填塞掘移，慮傷禁忌。况星踱之臨照與神煞之循環，練日練時，或因冒觸，定方定位，恐致災衰，期寧靜於土司，盍皈依於帝闕，仰希福慶，預殄屯危。謹為拜章一通，上聞三天，伏望皇極流祥，蒼旻委監，特降玉清道炁，靈寶妙光，灌注齋主某人所造屋宅之中，內外輝華，邇遐洞煥，導迎萬福，辟斥千妖，鎮守真靈，各安隅界，觸犯神煞，咸回善心，卜世卜年，永臻玄貺。臣謹為上請謝土君、制土君、解土君、安土君、安定君、安宅君、五方保護君、解功破耗君各五人，官將各一百二十人，主解謝造宅已來，前後動土觸犯禁忌。太歲太陰大將軍，一百二十位官符毒火吊客喪門上下神煞，悉令和釋，其有方隅神祇，因掘鑿權遷避者，請告諭宜復本位。陽方君、安上君、右都候君、安石安土君各一人，官將各一百二十人，考官吏兵，主收攝土公之鬼，毋敢侵犯鄉邑。大夫神君守宅，大神守宅，三將軍吏兵三十萬人，主驅遣五方土炁故炁，遏絕邪精，毋令侵犯。五岳將軍，六甲神將，五方安宅大將軍，護宅大將軍，保宅大將軍，鎮宅大將軍各一十一人，鎮安宅舍，驅斥邪精，九橫三災，千殃萬厄，悉皆消蕩。毋損居人，庶使齋主某人自今以往，百事康安，宅舍光鮮，門庭清謐，盜賊虛耗，遠離他方，水火官災，毋撓近部，鬼邪絕滅，疾病消除，瘴疫不興，謀生稱遂，詩書有耀，富貴無涯，眷屬利安，以為效信。
　　遣疫癘保病章
　　臣濫膺選舉，冒綴斑聯、賽淺自慚，希夷未悟，扣宸閤而屢請，靦靈府以知非，亶冀隆慈，曲垂涵貸。臣謹據齋意，臣切念齋主某人塵寰涉邇，身世謀生，五慾七情，寧無翳累，百非眾慝，易積愆尤，致寒暑燥濕之憑凌，乘身命運限之屯滯，忽沾疫炁，遂履危機，自非帝造之垂矜，曷俾餘生之有慶，謹為拜章一通，上聞三天，伏望盛德，涵容玄恩，矜恤特降玉清道炁，靈寶妙光，灌注某人身家之中，俾正炁輝明，妖氛遠離，消災解厄，保命延生，臣謹為上請北闕九夷君，北黑天機君，運炁解厄君，地官督炁君各五人，官將各一百二十人，北城化吏五人，天市大夫一人，五瘟部炁兵四十萬人，拒天大兵千萬人，主收制疫毒，斷除瘟炁。東方九夷君，八十一官君，斷青瘟青毒之炁。南方八蠻君，六十四官君，斷赤瘟赤毒之炁。西方六戎君、三十六官君，斷白瘟白毒之炁。北方五狄君，二十五官君，斷炁瘟炁毒之炁。中央三秦君，一十二官君，斷黃瘟黃毒之炁，大胡老君，家中守宅三將軍，左右三部將軍，赤陽兵士運炁解厄君，五瘟都炁君，吏兵各三十萬人，與里社井邑君，主同心收除斬制疫鬼。中宮遊邏大將軍，科車武騎大將軍，鋒火虎賁大將軍，監天敢健大將軍，邀遮大將軍，鋒火大將軍，驍騎大將軍，斬斷虎賁大將軍，羅網龍虎大將軍，討捕飛行大將軍，吞天絕地大將軍各一人，吏兵七十萬人，主收斷五瘟積類，無侵鄰里。搖天動地兵十萬人，討天君，胡越騎君，陰陽神決吏，收炁食炁吏，收神食神吏，收鬼食鬼吏，收毒食毒吏各一人，執赤越大胡君千二百人，三五元命功曹使者，魁罡擊刺將軍各一十五人，金剛八煞兵士各九十六人，主收捕瘟鬼，掃蕩疫炁，免相侵染，貽禍鄉閶，即俾某毒羔消除，病源康復，天醫扶體，靈藥資身，家門尊卑，均臻景貺。
　　收邪斷怪解厄保命章
　　臣蹄涔卑賤，茅徑昏愚，夙沐洪恩，濫司玄教，誓度人而激切，庶贊化以承宣，凡有皈投，敢忘關告。臣謹據齋意，臣切念齋主某人運逢屯否，身際妖邪，致寢食之倉皇，覺精神之顛倒，致生疾患，藥餌罔功，恐涉冤愆，況綿莫釋，歷時既久，怪證愈探，自非請命於虛玄，曷克流恩於圓輻。謹為拜章一通，上聞三天，伏望廣運慈悲，曲加拯援，特降玉清道炁，靈寶妙光，灌注齋主某人身家之中，俾內外洞明，門庭輝煥，靈光所燭，邪祟遠離，疾病安痊，壽齡延永。臣謹為上請斷邪天靈官功曹，攝神衛身吏，斷邪使者，護身將軍，檢邪直符，斬邪刺姦吏，攝神使者，主驅逐精魅，收捕兇邪。好生保命大將軍，續命大將軍，驅邪大將軍，斬邪大將軍，度厄大將軍各一人，官將各一百二十人，主解除災厄，卻去精邪。安平守石君一人，官將一百二十人，無上監炁君一人，兵士七十萬人，天罡大兵五丁君一百萬人，無上天生君五人，兵士一百二十人，蓋天大將軍，兵士七十萬人，高麾大鼓五湖將軍，反甲逆鱗兵四十萬人，收鬼食鬼吏，收炁食炁吏，收神食神吏，主收捕諸惡君擾害生民。無上中宮五曹校尉兵五十萬人，清玄公君一人，官將一百二十人，主捕制鬼賊，陸梁犯人。歲甲君、太甲君、朱陰君各一人，官將各一百二十人，五天侯將軍兵士十萬人，主擒戮精魅，勦蕩無留。陽明君一人，官將一百二十人，與所在真官諸部吏兵，社稷土地山林孟長，同心協力，和合家中守宅諸神，併力追捉，無令隱漏，攝赴天獄，依律蕩除。又為上請左右陰陽太醫吏，救治病源，太和真一好生君，解禳惡曜，庶使齋主某人形體安和，邪精珍滅，疾病痊愈，藥食調平，眷序康寧，門庭清肅，起居隨意，謀為稱心，永保利貞，以為效信。
　　保病解厄章資福齋用
　　臣學業愚蒙，性資荒陋，幸綠宿慶，僭陸真階，誓嬋濟度之勤，庸報生成之德。臣謹據齋意，臣切惟齋主某人命運災衰，形神凋瘁，三業十惡，夙累行藏，六曜五星，偶凌次舍，忽染疾疢、寢食靡寧，藥餌罔勳，日時浸久，夙宵驚戰，控告無門，非賴帡幪，曷臻平復？謹為拜章一通，上聞三天，伏望隆慈，誕施惠澤，特降玉清道炁，靈寶妙光，灌注齋主某人身家之中，俾災炁消除，靈光照耀，目今病患，早遂平安。臣謹為上請陽秩君一人，司命吏一百二十人，各主重病未痊速令康愈。須臾君、赤天食炁君各一人，官將各一百二十人，主久病困衰即得痊療。收神上明君一人，官將各一百二十人，主明暢精神，斷除惡夢。赤星君、三天慰愈君各一人，官將各一百二十人，主制絕家親，乘時搆釁。解考君，度命君，益算君，誅殃君，遊邏大將軍，地燒大將軍各一人，官將各一百二十人，主收錄邪精，辟除故炁。火龍君，山周君，束明大夫君各五人，官將各一百二十人，主制醫藥黃衣。節命玉女、月玄玉女各千二百人，主持神方太仙明堂。玉女千二百人，主按方治病。中宮大醫吏十二人，主擇方合藥。天醫、官醫、太醫五官治病醫吏，各一十二人，主入臟腑經絡關節，行神存炁。天曹、上平太醫吏一十二人，治病功曹一十五人，主上詣鳳凰太清宮中，取五色神藥。和合官君，治療病患木官，持藥金官，持鍼水官，主湯火官，主灸土官，和德各奏奇勳。東青生炁君，南赤生炁君，西白生炁君，北黑生炁君、中黃生炁君，各領吏兵除邪收病。南昌朱陽君，黃老君，天魂君，地魄君各一人，起生。玉女，玉曆素女各千二百人，主扶卻災危，度脫年命。即俾齋主某人炁體康健，災衰消散，精邪遠避，殃訟和平，病患鐲除，命身牢固，服藥有效，動止無魔，命運亨嘉，以為效信。
　　傳法授道祈恩謝過章傳度用
　　臣誤奉宸恩，濫承師派，期提後進，庸紹前脩，僭陳梱幅之私，仰謝涵濡之澤。臣謹據齋意，臣切惟女青玉律，選舉至難，太極金科，保任尤重，儻傳授有乖於踐履，則師資俱冒於憲章。今弟子某人潔己求真，願參上法，靜言障累，越有數端，或神炁難保於脩齡，或骨相不符於道品，或九玄七祖冢訟未消，四負三生，兇仇猶結，或宿劫今世譴考尚縈，或故作誤為，愆尤莫釋。匪賴甄陶之賜，曷諧願望之隆？謹為拜章一通，上聞三天，伏望曲施玄釐，俯矜丹捆，特降玉清道炁，靈寶妙光，灌注弟子某人五宮六府之中，俾正炁輝華，道心開發，靈光羅絡，妄累消鎔。仍乞救命，宣告三界十方，應干玄局，特為鐲消考訟，解釋愆尤，紀字玄編，定名青簡。臣謹為上請無上九天帝君，三十二天帝君，五老帝君、日宮月府，五星四曜，南辰北極，列宿星君，三省五師，三官九府天曹主執，四洞真靈，福地洞天，五岳四瀆，地水職司，三界神祇，俱赴玄壇，證明傳度。又為上請靈寶六部，仙官三界，所向玄曹，赫奕仙曹，玄壇侍經，護道降真，召靈合屬仙吏，九天司命府，青玄黃籙院，玉清神霄玉府，上清童初府，玄靈璇璣府，北魁玄範府，靈寶如意萬司，九天溥度院，隨所傳俱開寫將軍神吏，玉童玉女，合該傳授。將吏官君，疾速分景化形，隨逐香火伺候，交撥輔佐宣行。庶弟子某人，證誓萬靈，告盟眾聖，勤修精進，學道參真，存念行持，濟生度往，身膺仙職，心契玄宗，智慧洞明，慈悲利益，魔試寢絕，靈貺日臻，譽望興隆，邇遐皈向，功圓道備，舉形仙飛，永暢真風，益光宗緒，誓終浩劫，歸戴玄元。蒙如所陳，允昭聖造。
　　謝罪祈雨章雷霆齋合用
　　臣愚蒙無取，疏謬何庸，夙依覆育之恩，勉飭精修之志，承符領教，宣德濟人，凡有皈投，理宜關告。臣謹據齋意，臣切惟春耕秋斂，稼穡之常，久旱亢陽，炁運之變，儻時雨未敷於播種，則嘉禾曷望於豐登？況溝儈之如焚，極閶閻之愁嘆，何以卒歲？坐見饑荒，諒萬兆之積過浩繁，而司土之神明譴責匪縣，帝力莫顧民哀。謹為拜章一通，上聞三天，伏望道德曲成，慈悲善應，特降敕命，告下十方三界一切真司，原赦下民隱顯之愆，垂軫歲事阻飢之苦。亟沛甘澤，為長禾苗，更乞告宣主宰雷霆之司，掌執風雨之吏，揪澗澤洞，威聖龍神，城隍山川，祀典社貌，應千攸屬，各體慈仁。嘯命風伯雨師，指麾雷公電母，普注膏雨，甦解焦枯。臣謹為上請天翁正氣君，河上真人，九海九江九河北玄君各一人，官將一百二十人，主水炁泉源，興雲致雨。海中玉女千二百人，河伯呂公子三十六人，主興起水脈，立降風雨。四洲九谷君，靈臺漢明君，九州玄冥君，九江北玄君，九侯君各一人，官將各一百二十人，湖中玉女千二百人，主召攝河伯使者，青水帝君，九江水帝，十二溪女，水部鬼神，河平緣吏，合符行雨。應時下降於疆邑之內，驅雷役電，興風布雲，先霢霖於江河，次霶霈（雨＋沱）於郊野，即俾甘霖，應候好雨知時，槁禾回青，平疇變綠，苗秀而實，歲稔且禳。騰樂事於炯原，播歡聲於齡耋，願拜成終之造，允垂資始之恩，更冀百穀用成，九垓咸遂，遺蝗遁影，妖魑潛蹤。飽食暖衣，極三農而快樂；仰事俯育，歷百歲以光華。蒙如所陳，允昭宸貺。
　　祈嗣章祈嗣用
　　臣草芥微生，塵泥賤品，濫承正化，得奉真宗，無半功之可書，有千愆之堪錄，曲蒙覆育，亶籍汪涵，敢九拜以歸誠，僭一言而瀆聽。臣謹據齋意，臣切惟父子有親，人倫之本，夫婦有別，天屬之常，儻身命有犯於孤辰與運限，或罹於寡宿，或相囚戰，或犯刑衝，致嗣續之未諧，使宗枋之莫托，逡巡暮景，翕忽衰齡，自非請命於玄穹，曷克承恩於黃混？謹為拜章一通，上聞三天，伏望大德好生，至仁無外，特降敕旨，告下玄曹，應身命中，夙生今世，所有戰衝，盡與解釋。仍乞賜降玉清道黑，靈寶妙光，灌注某人妻某氏身心之中，即令起處安和，胞胎凝結，疾病不作，榮衛勝常，十月周圓，誕生男嗣，願心圓滿，福慶駢臻。臣謹為上請司命君，司錄君，南斗降生度化君，束斗度星通炁君，西斗度魂結胎君，北斗通魂通血實骨君，中斗度魂成人音聲君，主成就胞胎，結聚魂魄。注生夫人，注生天女，通脈運骨天女，回星度胎天女各五人，從官各一十二人，主和合陰陽，結胎成形。度胎夫人五人，上詣五方五斗闕下，請以五方真炁覆育己身，榮衛調和，凝結胎孕。五行君，素白玄明君，文曆君各一人，官將各一百二十人，主降炁結胎，除邪護正，解除夫妻刑害，成就陽男中神。太和真君，陰陽生炁君，三元丹田赤白君各五人，官將各一百二十人，主血炁流通，黃白相裹，多引陽炁，牢結男胎。陽神决吏，男神玉女各二人，甲子神人君吏，主扶助真胎凝結陽炁，若已孕女，回轉為男。即俾某人妻某氏懷胎含孕，起居不傷，全陽成男，飲食無忌，月數滿足，必產陽男。日吉時良，速得分娩，母子周圓，以為效信。
　　文昌祈祿章祈祿用
　　臣睢吁無取，骯髒何庸；濫叨雨露之恩，愳積雷霆之譴，尚祈洪造，俯賜慈觀。臣謹據齋意，臣職惟領教理，難抑違依，按真科次第修奉。臣切惟登崇俊良，拔擢材彥，一則闕於運限，二則系於修為，儻祖宗之積累未陳，與今昔之過愆尤厚，既乖踐履，難就功名，自非帝造之維持，曷副民情之願望？謹為拜章一通，上聞三天，伏望大慈曲垂惠澤，特降敕命，行下三界合屬玄曹，為某人禳謝星纏，和平運氣，赦除障累，紀錄善功，增注勳名，光榮宗祖。臣謹為上請夫子君一人，官將一百二十人，東井清明君央了吏，一合來下，以溫潤清和英靈善爽之黑，下布某人五藏四肢，身體骨節之間，安定神靈，衛護真炁，驅三尸，滅九蟲，背死向生，卻禍來福，心志開通，超拔林能。五經九炁君一人，官將一百二十人，主智慧圓明，與眾有異，天王玉女千二百人，衣青衣，主部領萬官賜以印綬，運為舉動，能通神明。玉曆素女千二百人，衣赤衣，主紀姓名於玉曆，注壽算於丹書。若某人入仕之初，或願主倉庫，或願職金帛，或願典場務，或願領兵卒，或願司學校者，則陰陽有神靈主之，乞為關告所在靈應神祇、正直土地，默賜隲相，使之爵祿隨心，德行備足。若大選之後，圖謀願望，升品進階者，則上有星辰主之，乞為宣告紫微太微二垣，公卿將相，大理尚書，文昌三台，南斗北斗，東璧奎宿，羽林壘壁，師門將軍，應主宰人間官職。諸星並為垂象，宣精舒光絢彩，即俾橫飛，直上於省臺部監，徼塞邊陲，有九遷之榮華，膺十賚之富貴，公忠許國，清白傳家，祿壽兼全，以為效信。
　　延生解厄延毒章祈壽用
　　臣夙藉慶基，生逢昌運，佩鸞圖而領教，承鳳牒以學真，亶賴帡幪，若為報稱，輒漬千鈞之聽，庸陳一得之愚，仰冀高明，俯垂監察。臣謹據齋意，臣切惟人情欲壽，大德好生，儻運限有犯於威踱，致身命或臨於屯否，易逢厄疾，曷保年齡？今某人藉祖宗積累之功，膺門戶付託之任，欲祈眉壽，或衍遐齡，庸安樂於期順，勿馳驅於障難，子孫昌熾，富貴利宜，自非玄造之慈觀、焉得黃垓之佚老？謹為拜章一通，上聞三天，伏望廣運深仁，廓施惠澤，特降敕命，行下三界十方合屬玄曹，為某人辟斥凶星，斷除戾炁，冤愆頓釋，身心雙隆，八節四時，纖災無惹，常居吉慶，永處福齡，百歲周圓，一身康泰。臣謹為上請天曹，解厄去禍君，益算延壽君，五方生炁君，六甲將軍，主消災度厄，益命除邪。太和真一好生君，萬福君，解刑度厄君，益壽延命君，請命好生君，保命生黑君，收刑卻煞君，斬絕刑煞，增益壽命。萬福君，運炁君，解厄君，南上君，司命君，司錄君，太白明星君，拘魂拘魄君，財庫君，祿庫君，定名玉曆君各五人，官將各一百二十人，主落除死籍，注上生名。收姅君，斷祥君，破（歹＋羊）君各一人，官將各一百二十人，主解除（歹＋羊）厄，拔贖壽命。東斗主算君，西斗紀名君，北斗落死君，南斗上生君，中斗大魁君各一人，官將一百二十人，主度脫五行災厄，增紀壽算。六十甲子，從官吏兵，主張解年窮算盡之厄，消除命衰運敗之災。五方五帝君，從官吏兵，各乘本方真炁，執符持節，上詣二十三天星宿，玉曆之宮，檢尋命籍，增注年齡。延命大將軍，兵士千二百人，主解消災厄，增益年命。明堂君，南昌君，朱陵君，黃老君，天魂地魄君各一人，拔命君十二人，鼎倉玉女五人，五緯玉女，起生玉女，玉曆玉女各一千二百人，主度脫年命，增壽延生。諸部官君，和合保護，解除二十四厄，增延壽算。即俾某人命運亨通，災危驅遁，福祿興萃，壽算延長，無難無災，多祥多慶，雲仍衮衮，門戶輝輝，以為效信。
　　謝罪祈晴章祈晴用
　　臣稟資疏散，賦性庸愚，印武班聯，強顏奏對，每捫心而省過，期弘道以憲天，庶證勳勞，上裨化育。臣謹據齋意，臣切惟務農種穀，亶藉天時，秋斂春耕，惟資地利，所願五風而十雨，庶令百穀以三登。況玆郊野之田，勢處陂塘之側，纔致霪撩，澎湃莫支，乃經旬罹積雨之傷，致稻苗多乘流而槁。歲事足慮，生民荐飢，若非開霽以斷流，何以有年而多稼？全資聖造，特賜慈觀。謹為拜章一通，上聞三天，伏望帝德好生，民情堪憫，特降敕命，關告匝境里社，一切玄司，散玆雨陰，即成晴淋，庶得三農勤動，百穀豐成，田疇無濱浸之憂，黎庶免飢饉之苦，優游卒歲，允藉天恩。臣謹為上請天爺正炁君一人，官將一百二十人，兵士七十萬人，九海北玄君一人，官將一百二十人，河上玉女千二百人，主收雲止雨，致風興霽。水泉官屬八海九江緣吏，主决開壅脈，疏導百川，即俾四境狂霖，登時開霽，陰雲解駁，紅日陸離，田野歡心，畊耘樂意。坐看刈穫，白粲登場，實叨覆護之恩，加拜生成之賜。更祈敕旨，行下四海四瀆，溪源潭洞，應干龍神，泊玄虛主，掌今年今季風雷雨部，一切神祇，咸令知委，並與停風息浪，收雨散雲，濃陰開明，日光照野，禾稻豐稔，稼穡盈成，樂歲無憂，以為效信。
　　禳火災章禳災道場用
　　臣草茅賤質，櫺礫散材，謬處班聯，濫司濟度，敢罄小心之檮，庸祈大造之仁。臣謹據齋意，臣切惟仰事俯育，端藉室廬，接楝連甍，乃堪衣食，實生成之厚利，宜上帝之矜憐。倏於前朝忽傳星變，謂來墮於屋角，勢有似於火殃，由中驚惶，罔知攸措。私料近至信宿，遠則旬時，恐有燎原之憂，或致焚如之慘，綿連井落，延亘鄉聞。若非請命於上蒼，
　　曷克流恩於下界？謹為拜章一通，上聞三天，伏望廣運隆慈，廓施妙化，特降敕命，關告匝境里域，一切真司，為某人驅除火災，即移他境，無生殃咎，流虐黎元。臣謹為上請九海北玄君，天翁正炁君，兵星神君，游都君，明星君，誅殃君，天昌君各一人，官將各一百二十人，河上玉女千二百人，蓋天大將軍黃衣兵吏各十萬人，無上天君兵士七十萬人，主動畢星升陰炁，驅六丁六甲，消滅火殃之鬼，驅逐火精之怪，與北方黑帝羽子之精，壬癸正炁，太陰水德，防制火災，即令斷絕。仍關風伯雨師下雨滅火，當境神祇，斥遣火怪，速令遠離，庶得流熒遷徙，里社安寧，眷序不移，屋宅如故，以昭宸既。
　　謝罪遺蝗保田章禳蝗道場用
　　臣塵泥賤品，草莽微生，值昌運之興行，際真詮之曉覺，學真領教，弘道度人，誓補過以立功，庸承流而宣化。臣謹據齋意，臣切惟春耕秋斂，覬爾有年，地癘天災，將成凶歲。既蟲蝗之誕發，實妖戾之肆興，林木盡童，田禾俱食，非箋心而哀籲，為請命以祈禳，曷保稻粱，終無損蠹。謹為拜章一通，上聞三天，伏望廣運慈悲，曲加鑒釆，特降敕命，關告匝境，一切神司，辟斥妖蝗，斷除戾炁，乘狂風而徙他境，因暴雨而移別鄉，悉化餘蟲，無令遺種，庶得田禾秀發，成熟可期。臣謹為上請四野君，五野君，九野君，里域山川社稷君，蘊元君，白蠶五穀君，大田五斗君，六富君各二人，官將各百二十人，地畜君，天甲君，五千王君各一十二人，官將各一百二十人，主田疇豐稔，五穀登成，辟斥螟蝗，驅除鼠雀，稻苗秀好，蟲域遯逃。與社稷山川城隍神君，遞相保護，即俾田禾秀實，蟲蝗去離，轉之外疆，以為效信。
　　諸章官式祈禳通用
　　保蠶
　　謹為上請暴食君，供食君，千澤君各一人，官將各一百二十人，仙宮玄男玄女，神男神女，素男素女，玉男玉女，蠶室仙吏，絲綿仙吏二十四人，養育蠶桑，保護絲繭，辟斥鼠耗，萬倍稱收。
　　保胎
　　謹為上請安胎君，護胎君，扶衰度厄君，萬福解厄君，護胎聖母，天醫玉女，護胎成生吏，保胎成生聖母，各二人，主保護胎孕，無有疾傷，十月周圓，產暮快利。天醫太產吏，治通乳母，天門中君，天醫助生君，催生童子各二人，官將各一百二十人，主調理陰陽，和安胎藏，產募無阻，得就陽男。九天好生君，監生大神，衛房聖母，主錄勒籍真君，傳胎應夢童子，三元保胎大神，六十甲子從官符吏，主保胎護命，定魄安魂，臨產之時，毋有厄難。
　　保男
　　謹為上請陽仙護魂君，陰仙護魄君，天靈陽生君，主通於營衛，乳食平安。太皇萬福君，解患君各五人，官將各一百二十人，主錄護生氣，辟斥邪精。
　　逐盜
　　謹為上請五陽君，斥災君，營星君各一人，天位君，暴勝君，東西太白君各五人，官將各一百二十人，搖天動地君，九炁太兵五十萬人，赤衣日男、白衣月女各千二百人，絳衣日月大兵，承天大將軍兵士各十萬人，追逐寇盜，驅斥賊徒，遠離門庭，惠安閒里。
　　保六畜
　　謹為上請六畜王相君，天陽君，天儀君，天休君，黑水期君各一人，官將各一百二十人，主孳養六畜，榮盛不傷，斷逐疫瘟，斥除邪炁。歲星太元君一人，官將一百二十人，周天兵士十萬人，主治祠廟傷鬼擅殺六畜。
　　絕墓訟
　　謹為上請九地君，一大元君，都侯君，文童君地甲君，九玄察氣君，卿大夫各一人，官將各一百二十人，收塚訟鬼，安穩生人。五行君一人，大墓君、小墓君各五人，官將各一百二十人，主解除祖先譴責，利安塚墓風水，斥絕故炁，斷伏殃訟。太玄君，都侯君，誅殃君，太白中陳明星君各五人，官將各一百二十人，主收斷塚訟家鬼，解散和釋。
　　斷口舌
　　謹為上請五經君一人，清靈六鐘太皇君五人，官將各一百二十人，主制斷口舌，斥絕變闕。無上清玄君兵士十萬人，南鐘六星君五人，南鐘太真君一人，官將一百二十人，太陰君吏十二人，主收捕口舌，禁斥誣罵。左惠右善君一人，官將一百二十人，仙花玉女千二百人，主斷除口舌，解消耗殃。五方大領神吏，主鎖惡人口舌，令不言語，從今絕滅。
　　除官訟
　　謹為上請冠帶君，青禽君，四顧君，八門君，北一官左童君各一人，官將各一百二十人，收刑領連吏一百二十人，八甲周趙女三千七百人，主縣官公事，悉令消絕。察惡君一人，官將一百二十人，主收斥毀謗，息彌眾言。五方五帝大夫君吏五十人，斬斧陽父君，破市大將軍，破獄大將軍，脫擊大將軍，解患大將軍，散事大將軍，鎮訟大將軍，七部大夫官將吏兵，主迴化官事，悉令消除。
　　飜呪詛
　　謹為上請飜倒君一人，官將一百二十人，主缺解呎詛，和釋冤僧。青龍白虎大將軍，年月日時四煞，天煞地煞，三十六煞，官將各一百二十人，主收攝呪詛，和同仇條。若東方木地，年月日時，就木神呪詛者，請金炁神解而除之。若南方火地，年月日時，就火神呪詛者，請水炁神解而除之。若西方金地，年月日時，就金神呎詛者，請火炁神解而除之。若北方水地，年月日時，就水神呪詛者，請土炁神解而除之。若中央土地，年月日時，就土神呪詛者，請木炁神解而除之。天罡五行君，赤帝兵士百萬人，建天司馬千二百人，主收捕廟貌之鬼。南昌君、東關君各一人，官將各一百二十人，主收捕林社呎詛之鬼。旺相君一人，官將一百二十人，主收捕師巫竈前呪詛之鬼。八卦君兵士十萬人，還功君、破邪君各一人，官將各一百二十人，主收捕造作形像呪詛之鬼。五方大額君各一人，兵士各一百二十人，主收捕口舌叫喚呪詛之鬼。邪神淫祠，盟誓魘倒，貪饕陷害，侵損生人，諸部官君速令消滅。若惡人謀議呪詛者，請無極天生兵馬十萬人，主收逆理陷害檮祠之鬼，攝送酆獄，歸身自受，遷拔亡爽，即得超升。
　　除顛邪
　　謹為上請無上中宮五營校尉兵五十萬人，請玄公君一人，官將一百二十人，無上天士君五人，官將一百二十人，無上九江茂盛君兵士百萬人，主收捕陸梁精邪、狂歌叫喚、興妖之鬼。太古華蓋君二十四人，天樂君五人，述炁君，地精君，破逆君，天地水炁君，天玄開閉君各一人，考毒君五人，官將各一百二十人，地孔君青衣兵士十萬人，主叫呼狂易，失志顛邪。天宮健吏十二人，兵士一百二十人，赤車將軍十二人，吏兵士十萬人，天貴君敢健吏，天五侯將軍兵士十萬人，太甲君，朱陰君，門都君，右玄都君，陽明君各一人，官將各一百二十人，主收捕精邪，誅滅鬼賊，與所在真官，社稷山林孟長家中守宅眾神，一合誅戮，種類無遺。
　　防劫盜
　　謹為上請萬維君，東西面太白天戰君各一人，官將各一百二十人，九天乾元君，搖天動地君九炁兵五十萬眾，天大兵十萬人，主盜賊劫掠，收捕無餘。五方大額君各十萬人，主圖謀抄掠，神歸陰。東九夷君，南八蠻君，西六戎君，北五狄君，中三秦君，各十二人，主守護井間，辟斥劫盜。
　　利宅舍卻虛耗
　　謹為上請安炁君，太玄君，赤白沙君，元炁君，天玄君各一人，官將各一百二十人，主收攝橫禍，利安宅庭，斥散凶殃，擒束蠱怪。天昌君黃衣兵士，太白君各十萬人，天罡官將一百二十人，主收捕殃煞，解逐災害。青龍君一人，官將一百二十人，五福天官，地祇十二官將，與守宅三將軍三十萬，主驅遣虛耗，利宜畜養。天德廣大吏五人，主驅除群凶，收絕邪鬼。
　　保遠行
　　謹為上請萬里君，北馬君各一人，官將各一百二十人，明堂玉女千二百人，主遠行利涉，謀望稱懷，盜賊不逢，災殃遠離。
　　保移徙
　　謹為上請郡邑大神君，仙官將息君，去穢君各一人，官將各一百二十人，主宅舍移徙，不傷禁忌，人口安泰，財畜和平。
　　解冤愆
　　謹為上請解罪君，解過君，解刑君，解謫君各一人，官將各一百二十人，主解釋冤愆，調除考謫。
　　祈雪
　　謹為上請靈臺漢明君，九洲玄明君各一人，官將各一百二十人，主攝河伯。呂公子三十六人，與水帝十二溪女，水部神祇，興雲下雪。九江北玄君，四洲九谷君，四洲九海君，浮雲使者各一人，官將各一百二十人，一合來下，關風伯雨師，社令正神，起風積雪。
　　右諸項章請官式，在人分合，以滿齋主期望之心。又須知行下所屬玄曹，假如析雨則須乞敕旨，下。扶桑水府，賜谷神王，蓬萊都水使者，水官司命，四海九江，三元水府，四漬五湖，十二漢真，泉源潭洞，今年歲分行雨，龍神風伯雨師，雷公電母，九州社令，管界神祗，協力同心，起風雲雷電，下雨應時。
　　太上濟度章赦卷上竟 
　　太上濟度章赦卷中
　　章
　　破酆都開業道章關度黃鐮用
　　具位臣某誠惶誠恐，稽首頓首，再拜上言，臣櫺礫散材，蓬茅賤質，幸綠宿慶，濫綴真班，功無絲粟之圓，過有淵陵之積，曲蒙涵貸、未賜誅夷，誓勉操修，庸期報稱，既承投懇，敢不關聞。臣謹據入意，臣切惟三官九署，北都羅酆，六洞十宮，冥關幽夜，水火考對，生死拘維，茹苦終天，千齡展轉，雖眾生之妄業自受，而上玄之仁澤堪矜，非賴赦原，曷臻超邁？謹為拜章一通，上聞三天，伏望慈悲，曲垂矜憫，特降玉清道炁，靈寶妙光，煥朗十方，開明九壘，即俾亡故，某人暨九玄七祖，億劫種親，六道四生，諸類幽爽，灌沐妙炁，頓悟良心，宿劫冤愆，應時解散。臣謹為上請十方飛天使者，十方救苦玉童玉女，上詣三天金闕玉陛下，請降元始符命，救苦真符，告下十方三界無極神鄉天地水官，陰陽罪錄。三官九府，百二十曹，北都羅酆，內外宮洞，阿鼻無間，大小鐵圍，十二河源，泉曲之府，九幽五嶽，罪考主司，五苦三塗，諸大地獄，五道都府，執法冥曹，乘此符光，輝明照、耀，鐵城摧毀，苦考蠲停，枷索脫除，繫囚消廢，爐炭銅柱，化作騫林，擭湯冰池，悉成蓮沼，灰河炮炭，俱變清凍，劍戟刀山，盡為寶樹，鐲炎炎烈火之獄，爍重重金剛之山，執對停平，冤仇和釋，惡根落滅，罪籍捐除，赦宥亡過。某人溥及幽冥，無鞅滯爽囚徒苦趣，悉遂逍遙，滯魄沉魂，各獲解脫，更希睿旨，勑下青官，開紫陽玉匱之函，出應化慈尊之號，十方流演，萬品皈依，廣開法門，飛度累戶，庶使善綠霧霖，靈既羅敷，均沐生成，以為效信，恩惟太上，分別求哀。臣愚謹因二官直使，正一功曹，左右官使者，陰陽神訣吏，科車赤符吏，剛風騎置吏，驛馬上章吏，飛龍騎吏，進章鳳凰騎，上章雲龍騎，言章風發騎，御章神龍騎，奏章飛龍飛虎騎各二人出操。臣為齋主某拜上破酆都開業道章文，上詣三天曹，伏願天恩告報。臣誠惶誠恐，稽首頓首，再拜以聞。
　　空三行
　　臣姓某屬州某縣某鄉某里某宮觀某靖焚修。
　　空三行
　　太上無形無名虛無自然至真大道無上玄尊金闕七寶玉陛下。
　　空三行
　　太歲某年月日於某處拜上。
　　右凡書章用黃紙朱書，紙高一尺一寸六分，行闊一寸二分，幅宜單幅，幅宜單行，每行定排十七字，前一幅揹兩行，空第三行，方寫章街疊書，下寫臣某誠惶誠恐，稽首頓首再拜。此一行不揹字，看長短到何處住。第四行寫上言字，低於職街一寸，此行方揹十七字數也。自上言以下，至後每行捎字如法，行上留半存，行下不通。走螳人姓名作一字，寫不得抽破，如鬼字，如凶字，如死字，如賊字，諸不佳字不得在行上頭。如仙字、人字、生字諸佳字不得在行下頭寫，至以為效信。即揍云：恩惟太上，分別求哀，臣愚饉因二官直使，正一功曹，左右官使者，陰陽神訣史，科車赤符史，剛風騎置吏，驛馬上章史，飛龍騎吏，進章鳳凰騎，上章雲龍騎，言章風發騎，御章神龍騎，奏章飛龍飛虎騎各二人出操。臣為齋主某人拜上某章，上詣三天曹，伏願天恩告報。臣誠惶誠恐，稽首頓首，再拜以聞。以聞二字低前行一字，與再拜相去空三行，疊書臣姓某，屬州某縣某鄉某里某官觀某靖焚修，須自半行寫至下，其下與紙下頭相平。又空三行疊寫：大道銜太上無形無名虛無自然至真大道無上玄尊金闕七寶玉陛下，只揹書四寸八分。又空三行自半行寫太歲某年某月某日於某處拜上，其下與紙下頭相平，太歲以後皆空紙矣。書章不隔日，填大道銜不隔時，故留某時及陛下一點及以聞字內耳。字一直筆未填，至校章時方填也。章可漏，上寫大道衛具法位銜，臣姓某章奏，謹封方函。上寫饉饉上詣三天門，下具法師銜位，臣姓某饉重封入章在函內。章函長一尺二寸，闊一寸八分，以青緊線三度纏之，其十字結處及兩頭，並貼紙印封之，又入青紙方函寫如前方函式，前後以袱包之，此封章法也。
　　素車白馬章
　　臣賦性迂疏，稟姿愚拙，職忝司於濟度，誠敢息於關聞，宜冀高明，曲原狂斐。臣謹據入意，臣職惟領教，理難抑違，謹涓今月某日為始，就某處肅建玄壇，依按真科次第修奉。臣切惟九幽六洞三官北酆，冥路幽關，職司考對，匪藉蒼穹之宣告，曷令部衛於形魂。謹為拜章一通，上聞三天，伏望慈悲，曲垂矜憫，特降玉清道炁，靈寶妙光，照耀陰鄉，煥明夜府，即俾亡故某人，洎九玄七祖，億劫種親，六道四生，諸類幽爽，兔淪苦趣，各脫拘維，來詣玄壇，證品升度。臣謹為上請素車白馬大將軍一十二人，官將一百二十人，九龍符命使者一十二人，官將一百二十人，太玄玉女一十二人，官將一百二十人，太玄直符一十二人，官將一百二十人，上詣三天金闕玉陛下，請降太上赦赦生天寶籙，告下十方三界，無極神鄉，北都羅酆，泉曲之府，三官九署，百二十曹，水火陰陽，內外宮洞，三十六獄，無間阿鼻，大小鐵圍，炎池冰沼，四瀆五岳，十二河源，五帝考官，六宮掾吏，巨天力士，執罰神兵，司殺司功，司錄司命，主考主罪，主獄主非，四明賓公，天門庭長，十宮六洞，五帝大魔，凕泠大神，五道都府，幽臺冥緣，長夜鬼官，無量陰曹，咸令知委遵承。今來建壇之所頒行符命，侍衛送迎，疾令上件亡魂，眾苦蕩除，出離地獄，永辭幽夜，睹見光明，黑簿燒焚，業根披散，參朝玄座，受煉更生，以為效信。
　　開通道路章
　　臣惟蠢濁，性稟顓蒙，冒領玄階，亶縣洪造，敢竭再三之讀，庸抒萬一之忱。臣謹據意忱，臣職惟領教，理難抑違，謹涓今月某日為始，就某處肅建玄壇，依按真科次第修奉。臣切慮魂魄，爽識來往，經由道路關津，或生拘障，非賴上玄之誥命，曷令阡陌之開通？謹為拜章一通，上聞三天，伏望慈悲，曲垂矜憫，特降玉清道氣，靈寶妙光，開闢幽途，光明無極，即俾亡故某人洎九玄七祖，億劫種親，六道四生，諸類幽爽，徑離所部來覲齋壇，釋罪通幽，朝真受煉。臣謹為上請太玄直符，太乙使者，五帝直符，十天傳言騎吏，玄都金龍茭龍驛吏，玉龍飛龍驛吏各一十二人，官將各一百二十人，上詣三天金闕玉陛下，請降東華青官九龍符命，紫陽寶節，五方生炁，十天寶符，洞朗幽陰，開明長夜，告下天牢地獄，水府陰曹，冥局土司，泉曲六道，北酆九壘，三官九幽，五嶽十宮，九州社令，洞天福地，考校曹僚，蒿里丈人，丘丞墓伯，河侯河緣，土下官君，歲德尊神，山林孟長，泉源溪澗，冥路幽關，血食神司，城隍里域，社廟土地，一切主曹，咸稟天符，遵依告戒，除冤拔罪，啟路開肩，釋放上件亡魂，整肅形儀，經歷次第，來詣壇席，聽法參真，傳授戒符，領沾功德，幽夜不經於險阻，冥關克遂於逍遙，召攝無拘，以符效信。
　　攝召亡魂章
　　臣倥恫無識，愚鈍自將，冒闡明科，奉揚妙化，爰漬聖威之峻，荐陳愚捆之微，亶藉慈悲，俯垂釆覽。臣謹據入意，臣職惟領教，理難抑違，謹涓某月某日為始，就某處肅建玄壇，依按真科，次第修奉。臣切慮冥途寥廓，幽路悽迷，匪憑召攝之威，曷顯神虎之政？謹遵太乙神虎祕法，宣告太乙玄冥玉札神虎符命，鐵迹臺光，寶章建立，神虎攝召，壇刻時定，令追攝亡故某人洎九玄七祖，億劫種親，六道四生，諸類幽爽，顯接陽眷，昭現神機。謹為拜上章文，上聞三天，伏望慈悲，曲垂矜憫，特降玉清道炁，靈寶妙光，洞朗幽關，無有窒礙，玉札符命，照耀輝華，冥吏幽曹，丕承敬聽。臣謹為上請北魁玄範，神虎內真，雄左大力，統制百節，三魂符吏，眾機玉曹，玄伯雌右武鸞，提魂攝魄倒生玄司，飛符玉札主吏，上部追魂使者，中部追魂使者，下部追魂使者，追家先七祖三魂，上元玉女，追傷亡癩癲痛蠱痢瘴瘧亡魂，中元玉女，追無主癆療風癱亡魂，下元玉女，追瘟疫雷嗔亡魂，玉符玉女，追驚吊刀刑自縊落水投火胎產厭穢亡魂，龜真素握玉女，追毒藥厭魅呪詛刀兵劫掠王法禽獸所害亡魂，九靈幽臺玉女，追見禁罪魂。正一延生六甲隱天靈符玉女，疾速來降，承符宣德，攝魄召魂。又為上請丹天左衛大將軍，五方啟道童子，十方道主者，六道功曹，三界追魂使者，天洞天真，清清泠泠，尋魂攝魄，對魂聚魂諸大將軍，一合來下，為臣攝召上件亡魂，聚神復炁，克返陽居，升幡現形，通靈入夢，上彰道化，下慰哀情，受煉膺符，聞經聽法，削罪書於北鬱，紀真籍於南丹，時刻升遷，以為效信。
　　沐浴醫治章
　　臣塵泥漏品，螻蟻微生，冒膺宣德之班，敢怠度人之典，威顏有赫，釆聽是期。臣謹據入意，臣職惟領教，理難抑違，謹涓某月某日為始，就某處肅建玄壇，依按真科，次第修奉。臣切慮上件亡魂，幽關閉鬱，陰垢纏罹，欲期容體之澄清，必賴神泉之蕩滌，謹為拜章一通，上聞三天，伏望慈悲，俯垂矜憫，特降玉清道炁，靈寶妙光，浹灌蘭池，輝華沐浴，即俾亡故某洎九玄七祖，億劫種親，六道四生，諸類幽爽，鐲消氛翳，潔湛形神，六府洞明，一塵不染。臣謹為上請東井玉女，華池夫人，洗擢玉女，沐浴君吏，日月童子各一人，五方解穢君將吏各一百二十人，一合下降，神化東井黃華之池，西田流汨之沼，汲取石景王肥，黃華神水，五方正炁，日月芝英，甘露金津，雲腴玉醴，沐浴所度，亡魂灌煉，罪塵滌除，障垢掙結，節胞胎之穢，清冤債煩惱之氛。又為上請東方青靈始老，哺飴以九炁之青津，南方丹靈真老，哺飴以三炁之丹華，西方皓靈黃老，哺飴以七炁之素漿，北方五靈玄老，哺飴以五炁之玄滋，中央黃靈玄老，哺飴以一炁之黃英，定魄安魂，自生五臟。又為上請金剛百煉，玉液千和，太白流光，元皇散精，解除鬱煩，去蕩滓穢，身心清淨，智慧洞明。又為上請天醫神吏，尚藥靈官，三五功曹，天醫博士，砭石小吏，敷藥靈童，密運九轉芝英，五色神藥，布散經絡藏府之中，救療生前榮衛之病，即使上件亡魂宿患清平，沈瘋痊愈，精神復舊，肢體潔清，受化更生，以為效信。
　　溥度幽魂章
　　臣忝列真階，莫裨玄化，矢心領教，勵志度人，荐干咫尺之威，庸露億千之捆。臣謹據齋意，臣職惟領教，理難抑違，謹涓今月某日為始，就某處肅建玄壇，次第修奉。臣切見冥關幽路，滯魄窮魂，或水火飄焚，或兵戈謀害，或木石損磕，或挺刃刑傷，或久抱飢寒，或曾遭鴆毒，或寇盜殺戮，或蛇虎吞殘，或王法凌遲，或震雷瞋擊，或覆車墜馬，或自縊投河，或他境流亡，或從軍傾斃，或鬼神拘擊，或冤對勾連，或瘡跛聾盲，或瘴瘟癱症，或胎產殞命，或疾病夭傷，或宿抱怨嗟，或常懷憂忿，或玄恩未度，或常赦不原，孤滯千名，沈淪萬姓，山林寄影，郊野潛形，流浪無歸，實堪憐恤，惟黃錄昭天漏，泉之澤正，陰關求哀，望度之機。臣雖稟承玉符，冒頒大赦，尚慮功德未褊幽冥，謹遵無量度人之道，取今月某日夜，修設玄都大獻，玉山淨供，攝召九州十界六道四生諸類傷亡，無邊爽識，享食受煉，脫苦生仙，自非大道之慈憐，曷俾眾魂之解脫？謹為拜章一通，上聞三天，伏望慈悲，特垂矜憫，頒降玉清道炁，靈寶妙光，遍滿十方，輝明九野，上極無上，下極無下，接引萬類，均赴法筵，滌罪解冤，煉形受化。臣謹為上請玉清淇津大梵靈官，青玄黃錄救苦靈官功曹，玉童玉女，各三十二人，仙吏一百人，上詣三天金闕玉陛下，請降元皇慈悲，吉祥甘露，責持天慈，赦宥寶幡，一合下降，即為呪灑甘露，溥化斛筵，周徧虛空，無窮無盡，哺飴眾爽，充足豐盈，隨感來飲，悉皆飽滿。仰承元始符命，金籙白簡，救苦真符，長生靈符，太上生天寶籙，東華青宮，九龍符命，寶光羅絡，拔度幽沈，不分六道四生，咸受黃籙冶煉，即使未度者度，未生者生，未升者升，未化者化，合符膺券，返陰還陽，超凌人天，以為效信。
　　九煉生仙升度亡魂章
　　臣道未通玄，德難入妙，屢為人而造請，每拊己以凌兢，仰藉汪涵，俯加原貸。臣謹據齋意，臣職惟領教，理難抑違，謹涓今月某日為始，就某處肅建玄壇，次第修奉。臣切慮上件亡魂，陰暗久淪，陽光易隔，匪藉黃華之冶煉，曷令碧落之登真？謹取某日夜，遵依靈寶大法，無量度人，開廓五文，奉行九煉，先為拜章一通，上聞三天，伏望慈悲，曲垂矜憫，特降玉清道炁，靈寶妙光，灌注玄壇，輝明洞耀，即俾上件亡魂，身沐靈光，心滌陰穢，水火煉質，表裹周圓。謹為上請南宮度人不死尊神，南極長生大君，度世司馬大神，好生韓君丈人真君，南上司命司錄，延壽益算度厄尊神，迴骸起死無量度人真君，度魂上生南宮真君，奉為亡故某人注算金文，定名玉簡。又為上請太乙救苦仙吏，金闕化身仙吏，朱陵度命仙吏，逍遙快樂仙吏，寶華圓滿仙吏，煉度玉司，靈寶仙官，玉童玉女，將軍使者，功曹主吏，上詣三天金闕玉陛下，請降元始符命，金錄白簡，長生靈符，內音玉字，赤書真文，上生黃錄寶誥，下臨壇席，奉為亡故某人破酆都之穢濁，蕩泉壤之幽陰，削落業根，焚燒罪籍，飛度五戶，斬滅三尸，建立法橋，迴旋雲界，啟黃華之寶井，立流火之神庭，陶冶陽靈，蕩除陰翳，上登朱府，下入開光，復返萬神，重生九炁，披登天之法服，駕蓮花之寶與，俓詣天門，朝禮金闕，逍遙自在，與道合真，永無輪轉之憂，常履熙明之運。
　　酆都赦罪章明真齋用
　　臣生居濁世，運際昌期，佩籙參玄，傳經悟道，誓度人而領教，庶補過以立功，凡有皈投，敢忘關告。臣謹據齋意，臣切惟三官九署，百二十曹，六洞十宮，三十六獄，鐵圍元間，泉曲河源，五苦三途，九幽五岳，典司憲令，考對愆尤。愚俗眾生，罔明正理，造冤積業，抱惡逞非，致使名隸北酆，魂歸幽夜，拘閉陰獄，囚繫終天，痛苦備嬰，莫由解脫，匪賴玄虛之曲赦，曷令罪報之鐲除？謹為拜章一通，上聞三天，伏望大德好生，至仁無外，特降玉清道炁，靈寶妙光，朗映十方，煥明三界，冥關幽路，照耀輝華，地累罪魂，應時清淨。即俾上件亡魂，出離夜壑，睹見晨陽，開發善心，自識宿命，悔過進善，脫苦超生。臣謹為上請降真召靈符吏，降真召靈童子各一人，特為亡故某人恭請大極真符，告下東極天中長樂宮內大慈仁者，尋聲赴感太乙救苦天尊，希降威神，慧光普照，十方世界，重陰極壘，北都寒池，一一獄中，悉成陽境，鐵城摧毀，枷鎖脫除，赦宥亡故某人萬罪，蕩除冤仇，和釋不經，地獄睹見，光明仰賴。天尊上聖，召十方飛天神王救苦真人，救苦童子，青玄玉女，遍下幽獄，降慈悲之法雨，酒甘露之寶漿，即得冰雪生春，炎姻息焰，刀化玉樹，劍變騫林，寒冰瞑泠，頓除凜冽，擭湯銅柱，悉獲清凉，獄卒牛頭，俱生善念，銅蛇鐵狗，永斷惡綠，曹局除考對之名，司案焚業報之字，以至驅雷役電，漣汲淇波，負石擔沙，天圓轉匝，穿地引水，運風掃山，謫役囚徒，均承妙化，斷地逮役，度上南宮，蒙如懇切之祈，允拜提攜之造。
　　沐浴煉度章
　　臣塵埃賤質，草莽微生，誤沐甄陶，俾登階品，直藉圓成之造，敢忘報稱之私，誓拯沈淪，庶敦勳行。臣謹據齋意，臣職惟領教，理難抑違，謹涓今月某日為始，就某處肅建玄壇，依按真科，次第修奉。臣切惟積夜重泉，冥鄉幽路，陰氛縈結，業垢交罹，眾生魂墮寒庭，神歸夜壑，陰霾混翳，晦濁蒙維，雖已頒告符章，曲行攝召，慮淪幽域，莫遂參朝，自非沐浴於神泉，曷俾形魂之蕩滌？謹為拜章一通，上聞三天，伏望大德好生，至仁無外，特降玉清道炁，靈寶妙光，洞映蘭池，神化玄液，即俾亡故某人澡身浴德，蕩垢清塵，洗表裹之昏蒙，除形神之熱惱，朝真聽法，度命升玄。臣謹為上請五方五靈童子各五人，解穢君吏各一百二十人，浣濯夫人黃華玉女各一人，應時下降，取黃華神水，煉尸素漿，甘露金津，雲腴玉醴，灌注蘭湯之中，沐浴亡故某人，湔滌塵勞，消除罪障，五臟六腑，悉得清明，九竅四肢，俱成澄潔。又為上請主水主火大將軍，石景水母，流精玉女，九光童子，火鈴靈童，青玄煉魂，應干真眾，取南昌朱陵流火之庭，東井黃華流汨之沼，真水真火，一合來下，專為亡故某人煉洗穢氛，陶澄累垢，粒嚴受度，克應升仙、永證無為，不經輪轉。
　　升度亡靈章
　　臣陋質何庸，短材無取，師恩赫奕，幸睹希微，帝力輝華，若為報效，期廣揚於濟度，克昭贊於生成。臣謹據齋意，臣職惟領教，理難抑違，謹涓今月某日為始，就某處肅建玄壇，依按真科，次第修奉。臣切惟上件亡魂久淪陰地，獲睹陽光，自非度命以反生，曷俾超凌而自在？謹為拜章一通，上聞三天，伏望大道好生，至仁無外，特降玉清道炁，靈寶妙光，朗耀玄虛，煥明壇憚，即俾上件亡魂，沐靈光而快樂，乘煉度以逍遙。臣謹為上請南昌上宮司命君、司錄君、延壽君、益算君、度厄君、度人不死君、南極長生君、度世司馬君、好生丈人君、迴骸起死無量度人君，升度亡故某人，先入黃華寶井，次入流火神庭，濯質蕩形，除陰煉穢，抱九天之真炁，灌五帝之靈芒，氣象周圓，形神完復，颼車碧落，羽駕太清，升入天門，佩符合券，永無輪轉，常獲逍遙，受化更生，以為效信。
　　遷拔亡靈章遷拔道場用
　　臣福基夙挺，昌運欣逢，佩錄進階，傳經受道，深慚賽淺，莫悟希夷，過有貫盈，功無縷積，尚沐生成之澤，俾司濟度之科，益勉操修，庸期報稱，敬奉詞捆，所合奏聞。臣謹據齋意，臣職惟領教，理難抑違，謹涓今月某日為始，就某處肅建玄壇，依按真科，次第修奉。臣切惟三官九署，六洞十宮，泉曲河源，北酆東岱，考校善惡，毫髮無差，濁世眾生，罔知修飾，六根三業，五慾七情，流浪顛冥，馳騁不息，致使魂歸幽府，神返幽關，冤仇擊縈，曹局推對，悠悠長夜，深可矜憐，自非上聖推惻隱之仁，曷俾下愚免沈淪之苦？謹為拜章一通，上聞三天，伏望道德，曲成慈悲，丕冒特降玉清道炁，靈寶妙光，照耀鬱單，煥明澤壘，即使亡故某人睹此靈輝，自識宿命，捨惡趨善，脫苦上生。臣謹為上請太上十二陽門開光童子一十二人，天道功曹一人，九天雲路正一功曹九人，南昌上宮扶接引送神童玉女各一百二十人，手執太上遷神符命，開導靈幡，接引所薦亡魂蒙陽光之下燭，指雲路以上升，逍遙太空，永無淪墜。
　　蕩滌血湖章血湖道場用
　　臣塵泥賤類，草莽微生，誤玷班聯，濫司濟度，莫報生成之德，誓宣化育之仁，凡有皈依，敢忘關告。臣謹撾齋意，臣切念亡故某人三生四負，多積冤愆，六慾七情，易招釁咎，命罹產厄，神墮幽關，北酆東岱之曹，紀錄姓字，峽石血湖之獄，考對形魂，抱痛終天，無由解脫，爰念禀生之本始，孰非祖炁之分靈，妄業自招，實堪矜憫，帝恩無外，諒賜哀憐。謹為拜章一通，上聞三天，伏望垂惠重泉，曲加省覽，特降玉清道炁，靈寶妙光，洞映十方，照燭長夜，變陰暗為陽明之境，化血湖為清諍之場，令諸罪人，自識宿命，捨惡趨善，脫苦超生。臣謹為上請三炁流光符吏，蕩滌血湖符吏各一人，官將各二十四人，上詣三天金闕玉陛下，請降三炁流光，真符玉元，蕩滌血湖，真符告下，北都羅酆大鐵圍山，峽石無問、血湖地獄，即冀符光朗耀，陰壤開明，原赦亡故某人洎見禁經產身亡，未得出離者，並與疾除罪簿，落滅惡根，解釋冤仇，開通性識，承今符命，獲脫冥途，來詣玄壇，聞經聽法，全形復質，隨果注生。又念淪染血腥，形神穢濁，來朝三寶，難近天光，謹為上請五方五帝解穢君吏各一人，玉女使者各二十四人，九鳳破穢大將軍，滌穢大將軍，洗穢大將軍，滅穢大將軍各一人，官將各二十四人，沐浴東井君一人，官將二十四人，洗濯夫人黃華玉女各一人，仙花玉女一百二十人，一合來下，為取黃華神水，煉尸素漿，甘露金津，雲腴玉醴，灌注蘭湯之內，沐浴亡故某人，洗除產厭，蕩滌穢腥，俾令內外光明，形神潔諍，根塵業垢，並與澄清。又念亡故某人，淪謝之初，自膺痛毒，榮衛傷瘁，未遂安痊，謹為上請天醫神吏，尚藥靈官，治病功曹，太醫博士各一人，一合來下，密運神聖工巧，餌以日精月華，玉芝金醴，五色神丹，救療諸苦，庶得陰陽通暢，血炁和平，經絡還元，魂神澄正，朝真受度，托化人天，永無淪墜之憂，自在光明之界。更願靈光偉燦，慧澤周流，業海澄波，血湖息浪，人民品物，並受生成，舒化日於三塗，播仁風於八極。
　　滅度煉尸生仙章五煉生尸齋用
　　臣幸藉宿因，濫裨妙化，誓廣宣於濟度，庸上贊於生成，過有淵陵，功無毫髮，尚祈恩需，俯賜包容。臣伏為先師某人，元命某年月日時生存日佩某經受某錄，奉某法補充某職，係某靖焚修。末學道淺，仙品未充，莫能背土凌空，飛騰霄漠，運應滅度，以某年月日身經太陰，享年幾歲，已準三洞仙度品格，衣服枕席，遍篆靈章，衛其尸形，又準滅度五煉生尸，寶經玉字真文，安鎮五方、護其神識，練吉遷葬，寄形土官。未葬更伺練吉寄形土官尤慮生存之日功德未周，恐阻超邁，遂卜今月某日，謹就某處崇建靈寶滅度五煉生尸妙齋二晝夜，期將先師某人扶接引送，返形受生，遊行太空。臣事金闕，臣義同父子，志劇悲惶，孝子云情鐘父子志劇悲惶恭按真科次第修奉。臣切惟三官九府百二十曹，四極明科，三品洞律，昭如日月，威若雷霆，學道參真，易招罪戾，未經赦宥，必墮幽鄉，轉眼畏途，惟增駭汗。今先師某人生逢昌運，佩奉玄元，未明修真御景之方，徒抱濟物利人之志，元臘節會，禁戒多違，經錄法階，朝修有缺，重以飛章進表，每漬仙真，設醮建齋，或干神吏，致使玄曹畢錄，炁簿登書，陽過未原，陰愆莫這，倏忽厭世，遽受沈寥，自非大道廣運於慈悲，曷俾後學疾躋於沖躡？謹為拜上丹章一通，上聞三天，伏望上聖垂仁，至真矜憫，特降玉清道炁，靈寶妙光，下覆先師某人魂魄尸形，削落愆尤，解除考訟，隨光御炁，徑上虛無，仍乞告下十方三界，一切真司，特為原赦宿生今世三業六情，洎學道以來無邊過咎，並從寬釋，移名紫籍，受化更生。臣謹為上請靈寶落滅惡道靈官三人，官將各一百二十人，斷絕地根靈官四人，官將各一百二十人，飛度累戶靈官五人，官將各一百二十人，一合下降，為先師某人落滅三惡，斬絕地根，飛度五戶，名列太玄，乘景升神，上登無極。若先師某人魂魄淪墜三塗五苦、六天九幽者，即為度脫，高升上境。又為上請玄都金龍驛吏一十二人，東華青官九龍符命使者，九天道功曹一人，十方飛天使者十人，官將各一百二十人，上詣三天金闕玉陛下，請降元始符命，金籙白簡，長生靈符，東華青宮九龍符命，登真度命，出離生死真符，南昌上宮寶誥，告下三官九署，五帝四司，無鞅陰治，若先師緣公私罪犯，未得解釋者，願乘此仙度功德，悉為赦除，若因三曾九祖億劫種親宿對罪綠結釁幽冥者，願為條錄生前建善之功，速為解宥，即冀改易罪籍，定名玉簡，遷神度品，高步天衢。又為上請九天三十二天，五老上帝諸天省府，北斗南辰，日月五星、天曹真眾、各降真炁，接引先師某人，蕩滌愆瑕，進升道境，復還治職，炁入玄玄，登品成真，永無輪轉。更願先師某人所屬某岳某山，真靈正神，符下九土地官，各依部界，營衛尸形，災害消除，塚墓寧靜，形安神守，魄不敢揚，持節契符，重甦骨肉，形與神合，遊宴騰凌，得為神仙，一如五煉生尸經旨，永奉玄恩，以為效信。
　　升度仙魂章師友命過用
　　臣綴武班聯，濫司濟度，叨恩逾分，拊己知元，誓弘洞輔之仁，密贊生成之德，尚祈洪造俯鑒丹忱。臣謹據齋意，臣職惟領教，理難抑違，切念某人幸藉夙緣，叨承玄蔭，佩籙奉法，受經學真，易涉塵寰，未明竅妙，建齋設醮，每冒威儀，拜表上章，實乖俯仰，破齋犯戒，縱業逞情，常失天和，多循人慾，三元五臘，莫謹朝修，甲子庚申，曾無懺謝，過書黑簿，名錄玄曹，未能坐脫，立忘升神御炁，運應滅度，身經太陰，莫測升沈，倏經旬朔。弟子云，臣情鐘父子，志劇悲惶。弟子云，臣義均師友，志劇悲惶，自非上聖垂慈，高真孚佑，俯矜愚昧，力賜餅矇，何以洗洗前愆，導迎新既？庸是不揆狂斐，謹為拜章一通，上聞三天，伏望大慈曲成，至仁無外，特降敕命，行下十方三界，合屬去處，將某人浩劫以來，稟生之後，應有過犯，並與赦除，即俾定錄青宮，移名朱府，形神混合，炁象周圓，隨我學功，校勳遷賞，復還治職，炁入玄玄，克為聖君金闕之臣，大揚聖化，綠運不絕，身得神仙，逍遙上清，永無輪轉。
　　斷絕復連章度星齋用
　　臣性識迂愚，資材短陋，綴斑聯而領教，誓濟度以推仁，凡有皈依，敢忘關奏？臣謹據齋意，臣切見上件亡魂，涉生以來，造業縱情，罔知檢戒，厭世之後，積愆抱釁，自致沈淪，流曳三途，顛連五苦，惟思執滯，豈念超凌。眷屬姻親，俱罹傳染，家門大小，積致傾亡。求替代以莫能，遂復連而無已，如斯陷溺，實可矜傷，自非玄造之拯提，曷俾下愚之安泰？謹為拜章一通，上聞三天，伏望隆慈，曲加哀憫，特降玉清道炁，靈寶妙光，照燭重泉，釋明夜壘，即俾亡故某人，開通正念，悔悟宿因，醒覺前非，自求升邁，兔致延累，永斷復連。臣謹為上請石安君、都星君、誅殃君、都平君、朔平君、天玄君、石仙君、高都君、斷（歹＋羊）君、回化君十人，天醫博士，善談大夫各一人，官將各一百二十人，除殃君、天昌君、無上高倉君、中宮左都候君各一人，兵士各一萬人，素車白馬君一人，吏兵十萬人，參星將軍，太白兵星，熒惑吏，鐵面敢健食鬼力士，天鄒甲卒吏兵官將，一合來下，為齋主某人化諭先亡，分解冢訟，消除執著，斷絕復連。又為上請斷蛀大將軍，斷尸大將軍各一人，官將兵士十萬人，九天補氣將、甘露將、護命將各一人，官將各三十二人，一合來下，保護未來病苦，斷除先亡復連，即令某人形魂利安，塚墓寧靜，徵呼塚訟，自此斷除，釋罪登真，永超幽暗。齋主某人泊內外眷屬，合門姻親，快樂逍遙，竟離傳染，精神安泰，營衛和平、富壽康寧，以為效信。
　　啟告玄穹章預修黃錄齋用
　　臣濫承玄既、叨領真班，仰荷甄陶，俯深銜戴，期暢生生之厚澤，庸裨化化之深仁，控告既勤，關聞敢後？臣謹據齋意，臣切慮建壇之所，劫灰以來，陰濁混凝，游氛四塞，塵霾流伏、昏垢飛揚，非縣解袚之功，曷肅玄真之奉？重以故炁斜雜，人物紛葩，宜解滌除，庶令清淨。謹為拜章一通，上聞三天，伏望大慈，曲施玄化，特降玉清道炁，靈寶妙光，上煥雲霄，下輝風壘，十華八極，罔不洞明，即俾所建齋壇，灌沐靈光，一塵不立，內外融潔，寶芝自生。臣謹為上請五方五帝，解穢君各一人，官將一百二十人，捧持五和香泉，真精法水，一合下降，洗懼靈壇，解除厭穢。仙花玉女一千二百人，九鳳破穢，籙中運穢、解穢、收穢、卻穢、除穢、斷穢、洗穢、蕩穢諸大將軍各一人，官將各一百二十人，五方五龍，主水使者，一合下降，蕩滌內外，潔齋應辦，器用室廬，悉獲澄清，更無厭滓。又為上請降真召靈符吏，降真召靈童子各一人，責持高上玉清仙王降真符命，元皇召靈符命，宣告三界，嘯命十方，策役千靈，關盟萬聖，護持壇律，斜正齋功，由始及終，迄無障撓。更希敕旨行下玄壇，受事靈寶仙曹，省府院司，官君將吏，從臣請降，共佐洪釐，使齋主某人善果周圓，嘉祥密被，承恩今日，流慶他生，散壇言功，不負效信。
　　超凌祖玄解冤章
　　臣學術荒疏，材能淺局，每為人而有請，帷村己以知慚，仰藉高明，俯垂淵鑒。臣謹據齋意，臣職惟領教，理難抑違，謹涓今月某日為始，就某處崇建玄壇，依按真科，次第修奉。臣切惟齋主某人，世綠酬醉，塵務蒙迷，九祖七玄，寧無罪累，三生四負，或結冤仇，非由解釋以超凌，曷俾善功而圓滿？謹先於某月某日夜，修設玄都大獻，玉山浄供，攝召上件亡魂，普及六道四生，諸類幽爽，享食受煉，膺戒佩符，若冤若親，俱超淨域，庶使齋主某人，一身清諍，萬罪蕩除，冢訟不生，怨憎何有，逍遙自在，成就良因。謹為拜章一通，上聞三天，伏望大慈，曲施宏化，特降玉清道熙，靈寶妙光，照耀陰肩，開明夜府，幽冥萬類，均脫化機，乘此靈光，來親壇憚，聞經聽法，各遂騰凌。臣謹為上請玉清俱津大梵靈官三十二人，仙吏一百人，為齋主某人呎灑甘露，溥化斛筵，周遍虛空，無窮無盡，哺飴眾爽，各獲豐盈，隨感來歆，悉皆飽滿。又為上請玉清上解祖考靈官，解冤釋結靈官各三十二人，仙吏各一百人，為齋主某人開釋祖玄，疾除罪簿，永超愛網，獲脫輪迴，解釋仇雠，齊同慈愛，克離冤囿，竟陡生方，俾先亡永無繫戀之憂，而齋主克遂薰修之果。更為上請朱陵火府，南昌上宮，黃錄靈曹，執法仙眾，各持真水真火，煉度眾魂，俾出幽關，咸生浄域，庶幾恩甦品類，悉出迷途，冤愛冥靈，齊登道岸，敷太上無私之澤，贊玄元有造之仁，極天際地，咸膺至化。
　　不經地獄章
　　臣一介愚蒙，千生綠會，胃憑涵育，荐漬崇嚴，雖揣分以凌兢，敢謄詞而關告。臣謹據齋意，臣領詞虔切，理難抑違，謹涓今月某日為始，就某處肅建玄壇，依按真科，次第修奉。臣切惟齋主某人，托邊塵籠，隨綠世網，為人為己，易積愆尤，謀身謀家，動招罪障，恣情於三尸五累，逞志於三業六根，東岱簡書，北鄧錄籍，百年運盡，慮墮幽寥，九夜神遷，必膺考校，玆預投誠於玄極，先期曲赦於蒼穹，懺往罪而盡消，悔前非而不作，勿經幽暗，常履光明，徑上南宮，永離北府。究觀衷素，實可矜憐。謹為拜章一通，上聞三天，伏望大慈，曲施宏化，特降敕命，宣告三官九府百二十曹，六洞十宮，羅鄧鬱絕，河源泉曲，五道俱泠，五帝考官，六宮緣吏，巨天力士，執罰神兵，司殺司功，司命司錄，城隍社令，主罪職寮，俾齋主某人，積劫以來，稟生之後，心生口語，自作教他，輕重罪愆，未經原赦，因今善果，咸與蕩除，削過黑編，移名青錄，將來運應滅度，身經太陰，所在玄曹，普加部衛，不罹苦趣，疾詣南天，受化朱陵，逍遙自在，輪轉不絕，得為神仙，蒙如所陳，允昭真既。
　　南宮寄籍章
　　臣迂疏賤類，朴野愚生，誤綴班聯，濫司濟度，既投誠而懇告，盍請命以關聞。臣謹據齋意，臣職惟領教，理難抑違，謹涓今月某日為始，就某處肅建玄壇，依按真科，次第修奉。臣切惟齋主某人，身隨塵域，心慕玄關，謝過祈恩，既嬋懇切，修齋行道，爰罄修崇，期生前削落於罪愆，庶身後轉輸於福祐，北都泉曲，願滌刑編，南昌上官，覬書真籍，儻此日寄名而有耀，則他生受化以無憂，洞察忱徇，委堪矜憫。謹為拜章一通，上聞三天，伏望大慈，曲施宏化，特降敕命，宣告南曹，為消黑鬱之名，即紀朱陵之籍。臣謹為上請南宮度人不死尊神，南極長生大君，度世司馬大神，好生韓君丈人真君，南上司命司錄，延壽益算度厄尊神，迴骸起死無量度人真君，一合來降，特為齋主某人寄名玄籍，削罪鄧山，運盡百年，即登朱火，不經陰地，常睹陽天，流餘慶於曾玄，沛天恩於浩劫。更希睿渥遍澤群靈，監善惡之敷羅，沐齋功之廣大，普天率土，均衍蕃釐，六趣三途，俱承純緞，慈雲誕布，湛露密濡，動桓飛潛，生生自在，幽冥品類化化無方，陶太和之靈風，鼓時雍之至治。
　　眾真監度章
　　臣夙承玄運，生際昌時，慚無及物之功，期暢度人之澤，荐敷萬一，敢嬋再三，尚冀高明，俯垂釆聽。臣謹據齋意，臣職惟領教，理難抑違，謹涓今月某日為始，就某處肅建玄壇，依按真科，次第修奉。臣切慮齋主某人，業機累性，世網謀生，五慾七情，寧無過咎，六因十習、易積愆尤，雖汨沒於今時，恐紛紜於身後，懺罪北府，寄籍南官，諒荷玄恩，俯垂洪澤，自非生身而受度，永斷惡綠，曷令膺戒以佩符，常趨善地。庸罄忱徇之請，仰干穹昊之仁。謹為拜章一通，上聞三天，伏望大慈，曲施宏化，特降敕命，宣告十方三界，合屬玄曹，俾齋主某人，肅建壇場、羅敷盟信，徽迎萬聖，降召千真，遵金錄度命之文，受九戒二簡之妙，他年滅度，不墮迷途，徑上朱宮，更生受化。謹為上請無上九天帝君，三十二天帝君，五靈五老帝君，日月五星真君，南辰北斗，二十八宿，三官帝君，南昌上宮度人真眾，天曹地府，五岳四讀，無鞅真宰，俯降玄壇，監真證度，奉為齋主某解釋冤仇，超度宗祖，飛滅途苦，斷落業根，割削陰名，移注真籍，降金液而煉質，灌靈芽以生津，九炁周流，八景合備，消五行之魔試，度萬劫之凶災，白簡上生，赤書保運，欣慶受度，既無拘於天門，逍遙登真，自永離於地戶，百年運盡，直詣南丹，受書超凌，永登妙果，培今生之慶址，植他世之昌基，與道合真，以為效信。
　　太上濟度章赦卷中竟
　　太上濟度章赦卷下
　　赦
　　玉清大赦開度黃錄用
　　泰玄都省牒鄧都九幽主者，億萬冥曹。敕門下：天地之大德曰生，仁涵三極，日月之容，光必照恩，浹九幽踡，庶類之流，形均一元之稟氣。六塵六識，陽源易汨於化機，萬死萬生，陰域遂蒙於業網。冥冥罪性，慘慘窮魂，雖黔黎之妄垢自貽，而玄元之真慈曲憫。今據法師銜奏為齋意伏候敕旨事，牒三天門下軟，陳詞激切，頒旨允俞，依金籙白簡之文，敷玉匱明真之典，普令夜壑咸樂春臺。可大赦三界，應赦恩到日，九幽罪人，除十惡五逆不忠不孝、誹謗大道、毀壞經教者不赦外，其餘雜犯以下，已發覺未發覺，已結證未結證，已受苦未受苦，已受報未受報不論輕重常赦，所不原者，咸赦除之。
　　應冥史陰曹有功高德重者，與陞仙職，以次進補陽官。
　　應山川神衹，係祀典不係祀典，有功德及生民者，並與遷官推賞，務令允當。
　　應一切天仙道，一切神明道，一切人倫道，一切地獄道，一切餓鬼道，一切畜生道，若胎生卵生，濕生化生，並與解除宿對，原釋前愆，永離輪迴，上生福境。
　　應三途五苦，謫役囚徒，地水二司，見禁罪爽，並與原釋罪犯，削落簡書，出離冥途，受生陽界。
　　應玄壇所度亡過某人，及某氏九玄七祖，歷劫種親，宜與和釋冤仇，削除罪累，證品超度，受化更生。
　　應在世水火飄焚，兵戈謀害，寇盜殺戮，蛇虎吞殘，王法凌遲，震雷嘖擊，木石濫損，挺刃刑傷，久抱饑寒，曾遭鴆蠱，覆車墜馬，自縊投河，他境流亡，從軍傾斃，鬼神拘繫，冤對勾連，疾息喪生，胎產頂命，盲聾跛啞，癱瘓拳攣，久滯幽鄉，未得解脫，並與鐲消宿債，洗滌新愆，超離苦輪，往生善道。
　　應三生七世，結為冤仇，執對不釋，並與齊同慈愛，和釋牽纏，各遂超生，永消宿憾。
　　應鐵圍無間，硤石血湖，囚繫產魂，並與蕩除業垢，和釋憎仇，澄正形神，獲生樂界。
　　應冥關幽路，一切孤魂滯魄，若有主若無主，若凶終若善終，士農工商，文武醫卜，男女老少，民俗衣冠，中國外夷，九州四海，沈淪既久，超離無因，並與洗除罪犯，解散冤仇，隨願往生，逍遙自在。
　　應赦書該載，不盡事件所在，長吏條錄奏聞。
　　於戲！．除罪簿，滅惡根，庸廣昭天漏泉之澤；離鬼官，出地戶，允符登真度命之恩。嘉與含生，同歸至化。赦書到日，主者施行，牒奉上帝，敕請翻錄，行下疾速，遍牒所屬，遵依帝敕，各宜祇奉，風火無停。故牒。
　　年　月　日牒
　　具法位　　　　　　姓某承誥奉行
　　列　　　　八　　　　相　　　　位
　　右玉清大赦，常時不用，惟黃錄壇用之。以大紙札之數幅，大書前，敕門下及三天門下敕，二敕字不可趁筆寫，須控了，待法師錄赦副具奏三天門下及三省飛神，上朝金闕，激切奏告，候得旨回歸。然後法師用朱筆親填其敕門下，用此敕字外用大可漏，正面書饉法師銜姓某押承語奉行。封背面書泰玄都省牒九幽鄧都主者，億萬冥曹，並大書，與救苦簡同發。
　　青玄寶赦青玄黃鐮用
　　青玄黃錄左府牒九幽主者，億萬冥曹。敕門下職，覆職。載天地之常運無窮時慘時，舒陰陽之化機不息，瞻羅鄧之鬼域，號鬱絕之神鄉。蠢蠢下愚，每稟惡綠而報對，巍巍上聖，常矜善性以提擭。崇九華雨露之恩，息六洞雷霆之考，盍宣德澤，普斡慈悲，俾離幽暗之都，均入光明之界。今據法師銜奏為齋，意伏候敕旨事，牒奉青玄上帝敕，宜頒鳳詔，併煥龍符，開九地以逍遙，拯群靈而快樂。可曲赦三界，應赦恩到日，九幽罪人，除在世十惡五逆、不忠不孝、誹謗大道、毀壞經教者不赦，其餘雜犯以下，已發覺未發覺，已結證未結證，已受苦未受苦，已受報未受報，不論輕重，咸赦除之。
　　應山林社稷神祇，聰明正直，功德及民者，所在長吏，條錄奏聞，言功遷賞。
　　諸北鄧、束岱地水職司，見禁囚考對一切罪魂，宜與疾除罪簿，焚毀冤書，離苦登真，超生陽界。
　　諸三途五苦，謫役囚徒，八難幽關，遍繫積爽，宜與原釋過犯，解蕩冤仇，托化人天，隨品受度。
　　諸玄壇所度亡過某人及某氏，九玄七祖，億劫種親，宜與削除愆過，解釋冤仇，各遂升遷，受生樂境。
　　諸冥關幽路，滯魄窮魂，執迷沈淪，未得解脫，宜與開導正性，啟發善心，各俾托生，毋自執著。
　　諸傷亡死非正命，陷沒幽途，實可哀憫，宜與罷散仇偉，消除罪累，身心清靜，早得托生。
　　諸在世微有片善，長夜顛冥，歲月既深，未曾超度，宜與考校料簡，條錄關陳，上名青官，準備任使。
　　諸血湖獄禁繫產魂，宜與斷絕冤愆，解釋執對，潔清形質，隨品受生。
　　諸九州十道，中國外夷，凶終令終，有主無主，男女老少，士農工商，無鞅數眾，久在冥關，宜與和合冤親，鐲消罪累，普受開度，時刻昇遷。
　　諸赦書該載不盡事件，所在長吏，條陳以聞。
　　於戲！無拘留逼合之憂，品類咸超於北府，有侍衛送迎之喜，形魂徑上於南宮。嘉與混輿，同歸陶冶。赦書到日，主者施行。牒奉青玄上帝，敕請翻錄，行下所屬，遵依帝敕，疾速奉行，風火無停。　故牒。
　　年　　月　　日
　　具法位　　　　　　姓某承誥奉行，
　　知青玄黃錄左府事，
　　判青玄黃錄左府事。
　　右青玄寶赦，青玄救苦妙齋用之。
　　書寫格式如前，得旨填敕亦如之，只用此敕字可漏，前正面如前，後背面大書青玄黃錄左府牒九幽主宰，億萬冥曹，與九龍符同發。
　　玉皇上帝徽號寶赦九天齋用
　　泰玄都省牒九幽主宰億萬冥曹。
　　敕門下：天施地生，仰乾坤之大造，陽闔陰闢，符晝夜之常經。故黑單司考對於推研，而紫極沛慈仁於覃宥，興言六趣，莫慘九幽。積夜迷姻，鎖業機於夜壑重泉昏霧，閉冤網於泉肩，豈無悔過之心，孰導求生之性，靜惟沈滯，實可矜憐。今據法師銜奏為齋意伏候敕旨事，牒奉上帝救所陳詞旨，備切忱徇。恭惟玉皇上帝徽號，名非常名，上極無上，聞之者萬罪消滅，得之者千冤解除，仁浹混輿，事彰載籍，隨赦頒降，如帝親行。盍誕布於德音，庸煥敷於寶誥，庶提苦趣，均證樂鄉。可大赦三界，應今月某日建壇以前，九幽罪人，除十惡五逆、不忠不孝、誹謗大道、毀壞經教者不赦，所有雜犯以下，已發覺未發覺，已結證未結證，已受苦未受苦，已受報未受報，不論輕重，咸赦除之。
　　應山川神衹有功德及民者，所在長史，條陳奏聞，言功遷賞。
　　應冥史陰曹無濫刑，無僭賞者，與陞仙職，以次進補陽官。
　　應三途五苦，見禁謫役地水二司，囚繫罪爽，並與鐲除宿犯，解釋冤仇，脫離幽途，往生福境。
　　應六道四生，展轉報對，無有窮已，並與原宥愆過，和釋冤偉，俾出輪迴，超登善界。
　　應玄壇所度亡故某人及某氏，九玄七祖，億劫種親，並與消解宿憾，落滅惡根，受化超生，消遙自在。
　　應世傷亡，死非正命，沈魂滯魄，久墮冥鄉，並與削除過咎，解釋冤憎，隨品受生，免輪幽暗。
　　應血湖地獄諸類產魂，並與鐲滌過犯，蕩除冤仇、母子分離，形神超邁。
　　應諸類幽魂，曾經子孫薦拔，未遂超升者，．並與引用，日前所修，功德無大小，咸使升遷，毋滯陰域。
　　應九州十道萬姓三軍，士農工商，男女老少，有主無主，凶終善終，沈淪幽鄉，久不受化者，並與洗蕩冤枉，散釋愆辜，速令轉輪，受生樂處。
　　應赦書談載不盡事件，所在長史，條錄奏陳。
　　於戲！．疾痛呼天，尚期鐲於翳累，齋戒事帝，猶冀滌於愆瑕，况敕書之敷諭周詳，而寶誥之光明偉燦。十華讚嘆，三極皈依，宜回幽路之春，肆闢寒庭之旦，下塞死戶，上開生門，凡爾攸司，各宜遵奉。赦書到日，主者施行，牒奉上帝，敕請翻錄，行下所屬，遵依帝敕，風火無停。故牒。
　　年　　月　　日
　　具法位　　　　　　　姓某承誥奉行
　　列　　　八　　　相　　　位
　　右玉皇徽號寶赦，九天生神齋用之。書寫格式，得旨填敕，亦如前，只用此敕字可漏，背書泰玄都省牒九幽主宰，億萬冥曹。
　　太上濟度章赦卷下竟