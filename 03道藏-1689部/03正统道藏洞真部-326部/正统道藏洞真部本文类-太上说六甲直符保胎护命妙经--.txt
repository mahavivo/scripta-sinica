太上說六甲直符保胎護命妙經
　　經名：太上說六甲直符保胎護命妙經。撰人不詳，約出於唐宋間。假託元始天尊為真人尹喜說保胎護命之法。一卷。底本出處：《正統道藏》洞真部本文類。
　　太上說六甲直符保胎護命妙經
　　爾時，元始天尊在玉清宮中，與无量聖眾演說三洞寶經，時有真人名曰尹喜，從眾中起，恭敬稽首，上白天尊言：臣竊見世間女子懷抱陰陽，生產男女，臨欲分解，皆被眾邪魍魎妖魅鬼神妄相千#1惱，或傷殺男女，令其產母妄語狂亂，心意迷惑，如何救免，唯願天尊特垂憫念，教所未聞，如蒙開悟，仰荷聖恩。　　
　　天尊告真人曰：夫天地媾精，陰陽布化，父母和合，人乃受生。始一月胞精血凝，二月胎形兆胚，三月陽神為魂，四月陰靈定魄，五月分藏安神，六月定腑滋靈，七月開竅通光，八月神具降靈，九月宮室羅布，十月炁足成象。然後百神具體，始乃降生。汝前所請，此皆男女生在世間，不信至道，不敬經文，或累業前緣，或今生縱造，不識宿命，不崇正教，信用邪妖，心轉迷惑，含受元炁，懷抱陰陽，臨至產時，真神不附，致使邪魅魍魎鬼神妄來干犯。若欲救此產生之難，須信用吾言：世間女子若始懷胎，未滿十月，須預修功德，建立道場，及造此經，一心供養。臨至產月，請諸道士，三人、五人、七人、十人，或於宮觀，或在家庭，懸繒幡蓋，然燈續明，燒香禮拜，轉讀此《六甲直符保胎護命真經》七七遍，或百遍，乃至千遍萬遍，吾當遣六甲直符神將，領諸天兵及神仙玉女、无量聖眾，持符執節，來降道場，擁護懷胎女子，令无苦惱，母子分解，保命護身，宅舍清浄，合家平安，一切妖邪自然潜伏。真人尹喜奉天尊教誡，頂禮恭敬，勸諸世人，若有生產難者，須廣修功德，敬造此經，至誠供養，保命護身，獲福无量。
　　此符用朱書，產母頂戴，辟一切邪妖魘蠱。
　　甲子王文卿直符，從官十八人，持符執節降下，定三魂，安七魄，保胎護命。乙丑龍季卿直符，從官十六人，持符降下，定三魂，安七魄，保胎護命。丙寅張仲卿直符，從官十四人，持符降下，定三魂，安七魄，保胎護命。丁卯司馬卿直符，從官十二人，持符降下，定三魂，安七魄，保胎護命。戊辰楚季卿直符，從官一十人，持符降下，定三魂，安七魄，保胎護命。己巳何文昌直符，從官十三人，持符降下，定三魂，安七魄，保胎護命。庚午馮仲卿直符，從官十七人，持符降下，定三魂，安七魄，保胎護命。辛未王文章直符，從官十五人，持符降下，定三魂，安七魄，保胎護命。壬申侯博卿直符，從官十三人，持符降下，定三魂，安七魄，保胎護命。癸酉孫仲房直符，從官十一人，持符降下，定三魂，安七魄，保胎護命。甲戌展子江直符，從官十四人，持符降下，定三魂，安七魄，保胎護命。乙亥龐明心直符，從官十二人，持符降下，定三魂，安七魄，保胎護命。丙子邢孫卿直符，從官十六人，持符降下，定三魂，安七魄，保胎護命。丁丑趙子玉直符，從官十四人，持符降下，定三魂，安七魄，保胎護命。戊寅虞子張直符，從官十二人，持符降下，定三魂，安七魄，保胎護命。己卯石文陽直符，從官十五人，持符降下，定三魂，安七魄，保胎護命。庚辰尹佳卿直符，從官十三人，持符降下，定三魂，安七魄，保胎護命。辛巳楊仲公直符，從官一十人，持符降下，定三魂，安七魄，保胎護命。壬午馬子明直符，從官十五人，持符降下，定三魂，安七魄，保胎護命。癸未呂威明直符，從官十三人，持符降下，定三魂，安七魄，保胎護命。甲申扈文卿直符，從一眾直符，從官十四人，持符降下，定三官十六人，持符降下，定三魂，安七魄，保胎護命。乙酉孔利公直符，從官十四人，持符降下，定三魂，安七魄，保胎護命。丙戌車元升直符，從官十二人，持符降下，定三魂，安七魄，保胎護命。丁亥張文通直符，從官一十人，持符降下，定三魂，安七魄，保胎護命。戊子樂石卿直符，從官十四人，持符降下，定三魂，安七魄，保胎護命。己丑范仲卿直符，從官十七人，持符降下，定三魂，安七魄，保胎護命。庚寅褚進卿直符，從官十五人，持符降下，定三魂，安七魄，保胎護命。辛卯郭子良直符，從官十三人，持符降下，定三魂，安七魄，保胎護命。壬辰武稚卿直符，從官十一人，持符降下，定三魂，安七魄，保胎護命。癸巳史公來直符，從官九人，持符降下，定三魂，安七魄，保胎護命。甲午衛上卿直符，從官十八人，持符降下，定三魂，安七魄，保胎護命。乙未杜仲卿直符，從官十七人，持符降下，定三魂，安七魄，保胎護命。丙申朱伯魂，安七魄，保胎護命。丁酉臧文卿直符，從官十二人，持符降下，定三魂，安七魄，保胎護命。戊戌范仲卿直符，從官一十人，持符降下，定三魂，安七魄，保胎護命。己亥鄧都卿直符，從官十三人，持符降下，定三魂，安七魄，保胎護命。庚子楊仲升直符，從官十六人，持符降下，定三魂，安七魄，保胎護命。辛丑林衛卿直符，從官十五人，持符降下，定三魂，安七魄，保胎護命。壬寅丘孟卿直符，從官十三人，持符降下，定三魂，安七魄，保胎護命。癸卯蘇他家直符，從官十一人，持符降下，定三魂，安七魄，保胎護命。甲辰孟非卿直符，從官十四人，持符降下，定三魂，安七魄，保胎護命。乙巳唐文卿直符，從官十二人，持符降下，定三魂，安七魄，保胎護命。丙午魏文公直符，從官十六人，持符降下，定三魂，安七魄，保胎護命。丁未石叔通直符，從官十四人，持符降下，定三魂，安七魄，保胎護命。戊申范伯陽直符，從官十二人，持符降下，定三魂，安七魄，保胎護命。己酉成文長直符，從官十五人，持符降下，定三魂，安七魄，保胎護命。庚戌史子仁直符，從官十三人，持符降下，定三魂，安七魄，保胎護命。辛亥左子行直符，從官十一人，持符降下，定三魂，安七魄，保胎護命。壬子宿上卿直符，從官十五人，持符降下，定三魂，安七魄，保胎護命。癸丑江漢卿直符，從官十三人，持符降下，定三魂，安七魄，保胎護命。甲寅明文章直符，從官十六人，持符降下，定三魂，安七魄，保胎護命。乙卯戴公陽直符，從官十四人，持符降下，定三魂，安七魄，保胎護命。丙辰霍叔英直符，從官十三人，持符降下，定三魂，安七魄，保胎護命。丁巳崔巨卿直符，從官一十人，持符降下，定三魂，安七魄，保胎護命。戊午從元光直符，從官十四人，持符降下，定三魂，安七魄，保胎護命。己未時道卿直符，從官十七人，持符降下，定三魂，安七魄，保胎護命。庚申華文陽直符，從官十五人，持符降下，定三魂，安七魄，保胎護命。辛酉郵元玉直符，從官十三人，持符降下，定三魂，安七魄，保胎護命。壬戌樂進卿直符，從官十一人，持符降下，定三魂，安七魄，保胎護命。癸亥左石松直符，從官九人，持符降下，定三魂，安七魄，保胎護命。
　　元始天尊勑六甲直符神君從官等：若世間女子於前件日辰生產男女，汝等可領六甲直符及神君從官等，保胎護命，令速得分解，坐臥安穩，心神真正，无諸痛惱。善女人若能抄寫此經，清浄安置，燒香然燈，懸諸幡蓋，供養禮拜，我即令是人得見正道，年命長遠，合門安泰，所向諧和，父慈子孝，衣食自然。若臨產難，一心歸依奉持此呪七七遍，一切神真常加守衛。爾時天尊即說呪曰：
　　上方世界八千人，下方治地四將軍。
　　三五吏兵除惡鬼，四六童子守我神。
　　六甲直符驅魘魅，六丁玉女護我身。
　　吾左青龍右白虎，頭上朱雀足玄武。
　　前有功曹後主簿，驅除妖魅並魘蠱。
　　若有魘禱還本主，一切妖魅不得住，
　　須臾不去與天斧。急急如律令！
　　天尊說此神呪已，一切天人无量聖眾，及六甲直符從官，聞經歡喜，作禮奉行。
　　太上說六甲直符保胎護命妙經竟
　　#1『千』，疑為『干』之誤。