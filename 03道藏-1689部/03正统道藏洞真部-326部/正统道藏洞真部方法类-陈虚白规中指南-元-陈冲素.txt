陳虛白規中指南
　　經名：陣虛白規中指南。元陳沖素撰。坤素生平不詳，疑即陳致虛。二卷。底本出處：《正統道藏》洞真部方法類。
　　陳虛白規中指南卷上
　　止念第－
　　精滿不思色，炁滿不思食。
　　耳個聰明男子身，洪鈞賦予不為貧。
　　因探月窟方知物，為躡天根始識人。
　　乾遇巽時觀月窟，地逢雷處見天根。
　　天根月窟閑來往，三十六宮都是春。
　　○　念起即覺，覺之即无，修行妙門，惟在此已。此法无多，子教人煉，念頭一毫如未盡，何處覓蹤由。
　　夫无念者，非同土石草木，塊然无情也。蓋无念之念，謂之正念。正念現前，迴光返照、使棒御炁，使炁歸神；神凝黑結，乃成汞鉛。
　　牢擒意馬鎖心猿，慢著工夫鍊汞鉛。
　　大道教人先止念，念頭不住亦徒然。
　　採藥第二
　　心動則神不入炁默然養心，身動則炁不入神凝神忘形。夫採藥者，採身中之藥物也。身中之藥者神炁精也，採之之法謂之收拾身心，歛藏神炁，心不動則神炁完，乃安爐立鼎，烹鍊神丹。
　　識爐鼎第三
　　玄牝 真人漕深淵
　　浮游守規中
　　夫玄牝其白如綿，其連如環。縦廣一寸二分，包一身之精粹。
　　要得谷神長不死，須憑玄牝立根基。
　　真精既返黃金室，一顆明珠永不離。
　　入藥起火第四
　　神足火
　　炁足藥
　　取將坎位中心實，點化離宮腹裹陰。
　　從此變成乾健體，潜藏飛躍盡由心。
　　坎離交姤第五
　　追二炁於黃道
　　會三性於元宮
　　鉛龍升，汞虎降。驅二物，勿縱放。
　　夫坎離交娠，亦謂之小周天。在立基百日之內，見之水火升降於中宮，陰陽混合於丹鼎，雲收雨散，炁結神凝，見此驗矣。
　　紫陽真人曰
　　龍虎一交相春戀，坎離方姤便成胎。
　　溶溶一掬乾坤髓，著意求他啜取來。
　　乾坤交姤第六
　　比欄 中　下關大略與　
　　別圖同
　　內亦交時外亦交，三關通透不須勞。
　　丹田直至泥丸頂，自在河車幾百遭。
　　朗然子曰
　　夾脊雙關透頂門，修行逕路此為尊。
　　華池神水頻吞咽，紫府元君直上奔。
　　常使炁沖關節透，自然精滿谷神存。
　　一朝得到長空路，須感當初指教人。
　　夫乾坤交姤，亦謂之大周天。在坎離交姤之後見之，蓋藥既生矣，於斯出焉。右訣曰：離從坎下起，兌在鼎中生。離者火也，坎者水也，兌者金也，金者藥也。是說也，乃起水中之火，以煉鼎中之藥。莊子云：水中有火，乃成大塊。玉蟾云：一點真陽生坎內，填卻離宮之闕。造化无聲，水中起火，如在虛危穴。丹陽真人云：水中火發休心景，雪裹花開滅意春。其證驗如此。夾脊如車輸，四肢如山石，兩腎如湯煎，膀胱如火熱。一息之間，天機自動，輕輕然運，默默然氣，微以意而定息，應造化之樞機，則金木自然混融，水火自然升降。忽然一點大如黍珠，落於黃庭之中，仍用採鉛投汞之機，百日之內，結一日之丹也。當此之時，身心混然與虛空等，不知身之為我，我之為身。亦不知神之為炁，炁之為神。似此造化，非存想非作為，自然而然，亦不知其所以然也。《復命篇》曰：井底泥蛇舞柘枝，窗間明月照梅梨。夜來混沌攧落地，萬象森羅總不知。
　　攢簇火候第七
　　上柱天，下柱地，只這箇，是鼎器。既知下手，工夫容易。
　　守職
　　子 子 復　　　初九 潜龍勿用
　　勿用
　　一陽生，宜守靜。意要誠，心要定。龍德潛藏，勿宜輕進。
　　進火
　　丑 丑 臨　　九二 見龍在田
　　得位
　　鼓巽風，運火功。剎那間，滿鼎紅，見龍在田，几#1遍虛空。
　　加火
　　寅 寅 泰　　九三 終日乾乾
　　守成
　　天地交，陰陽均。汞八兩，鉛半斤。姹女歙袂嬰兒仰從。
　　沐浴
　　卯 卯 大壯　　九四 或躍在淵
　　重淵
　　火制火，金克木。到斯時，宜沐浴。或躍在淵，存誠謹獨。
　　辰 辰 夬　九五 飛龍在天
　　巳 巳 乾　上九義 亢龍有海
　　午 平 姤　初六 
　　未 未 遁　六二 
　　申 申 否　六三 
　　酉 酉 觀　六四 
　　汞要飛，鉛要走。至斯時，宜謹守。把沒底囊，括結其口。
　　退火
　　戌 戌 剝　　六五 黃裳元吉
　　復位
　　虛其心，實其腹。宜守靜，待陽復。動一剎間，周天數足。
　　野戰
　　亥 亥 坤　　上六 龍戰于野
　　守静
　　羣陽剝，丹光畢。至精凝，元炁息。收拾居中，黃裳元吉。
　　養火
　　陰既藏，再生陽。到這裹，要隄防。若逢野戰，其血玄黃。
　　陽神脫胎第八
　　掀倒鼎，趨翻爐。功滿也，產玄珠。歸根復命，抱本還虛。
　　○
　　三百日火，一十日胎。其心離身，忽去忽來。回視舊骸，一堆糞土。十步百步，切宜熙顧。
　　孩兒幼小未成人，須藉爺娘養育恩。
　　九載三年人事盡，縱橫天地不由親。
　　忘神合虛第九
　　身外有神，猶未奇特。虛空粉碎，方露全身。
　　○
　　太上玄門知者少，玄玄元不異如如。
　　提將日月歸元象，跳出技輿見太虛。
　　鍊到形神俱妙處，遂知父母未生初。
　　這些消息誰傳授，沒口先生就與吾。
　　張真人解佩令
　　陽神離體，冥冥窈窈，剎那闇游遍三島。出入純熟，按捺住、別尋玄妙。合真空、虛無事了。
　　陳虛白規中指南卷上竟
　　#1『几』原似『心』，據文義改。
　　陳虛白規中指南卷下
　　內丹三要
　　內丹之要有三，曰玄牝、藥物、火候。丹經有云：擠為隱語，黃絹幼婦。讀者感之。愚今滿口饒舌，直為天下說破。言雖覼縷，意在發明，字字真訣，肺肝相視。漏泄造化之機緘，貫串陰陽之骨髓，古今不傳之秘，盡在是矣。鯨吞海水，盡露出珊瑚枝。
　　玄牝圖
　　詩曰
　　混沌生前混沌圓，箇中消息不容傳。
　　擘開竅內竅中竅，踏破天中天外天。
　　斗柄逆旋方有象，台光返照始成仙。
　　一朝撈得潭心月，覷破胡僧面壁禪。
　　藥物圖
　　詩曰
　　五蘊山頭多白雪，白雲深處藥苗芬。
　　威音王佛隨時種，元始天尊下手耘。
　　石女騎龍深兩實，木人駕虎摘霜芸。
　　不論貧富家家有，探得歸來共一斤。
　　火候圖
　　詩曰
　　無位真人煉大丹，倚空長劍逼人寒。
　　玉爐火煅天尊髓，金鼎湯煎佛祖肝。
　　百刻寒溫忙裹準，六爻文武靜中看。
　　有人要問真爐鼎，豈離而今赤肉團。
　　玄牝
　　《悟真篇》云：要得谷神長不死，須憑玄牝立根基。真精既返黃金室，一顆明珠永不離。夫身中一竅，名曰玄牝，受炁以生，實為神府，三元所聚，更無分別，精神魂魄，會於此穴，乃金丹返還之根，神仙凝結聖胎之地也。古人謂之太極之蔕、先天之柄、虛無之宗、混沌之根、太虛之谷、造化之源、歸根竅、復命關、戊己門、庚辛室、甲乙戶、西南鄉、真一處、中黃房、丹元府、守一壇、偃月爐、朱砂鼎、龍虎穴、黃婆舍、鉛爐土釜、神水華池、帝一神室、靈臺絳宮，皆一處也。然在身中而求之，非口非鼻、非心非腎、非肝非肺、非脾、非胃、非臍輪、非尾閭、非膀胱、非谷道、非兩腎中間一穴、非臍下一寸三分、非明堂泥丸、非關元氣海。然則何處？
　　曰：我的妙訣，名曰規中，一意不散，結成胎仙。《契》云：真人潛深淵，浮游守規中。此其所也。《老子》曰：多言數窮，不如守中。正在乾之下，坤之上，震之西，兌之東，坎離水火交媾之鄉。人一身天地之正中，八脉九竅，經絡聯輳，虛閑一穴，空懸黍珠，不依形而立，惟道體以生。似有似無，若亡若存，無內無外，中有乾坤，黃中通理，正位居體。《書》曰：惟精惟一，允執厥中。《度人經》曰：中理五炁，混合百神。崔公謂之貫尾閭，通泥丸。純陽謂之窮取生身受炁初。平叔曰：勸君窮取生身處。此元炁之所由生，真息之所由起。故玉蟾又謂之念頭動處。修丹之士不明此竅，則真息不住，神仙無基。且此一竅，先天而生，後天而接，先後二炁，總為混沌。杳杳冥冥，其中有精；恍恍惚惚，其中有物。非常物，精非常精也。天得之以清，地得之以寧，人得之以靈。譚真人曰：得灝炁之門，所以歸其根；知元神之囊，所以韜其光。若蚌內守，若石中藏，所以為珠玉之房，皆真旨也。然此一竅，亦無邊傍，更無內外。若以形體色象求之，則又成大錯謬矣。故曰：不可執於無為，不可形於有作，不可泥於存想，不可著於持守。聖人法象，見於丹經。或謂之玄中高起，狀似蓬壺，關閉微密，神運其中。或謂之狀如鷄子，黑白相扶，縱廣一寸，以為始初，彌歷十月，脫出其胞。或謂之其白如練，其連如環，方廣一寸二分，包一身之精粹，此明示玄關之要，顯露造化之機。學者不探其玄、不賾其奧，用工之時，便守之以為蓬壺，存之以為鷄子，想之以為連環，模樣如此，形狀如此，執有為有，存神入妄，豈不大謬邪。要知玄關一竅，玄牝之門，乃神仙聊指造化之基爾。玉蟾曰：似有而非，除卻自身安頓何處去？然其中體用權衡，本自不殊，如以乾坤法天地，離坎體日月是也。《契》云：混沌處相接，權輿樹根基。經營養鄞鄂，凝神以成軀。則神炁有所取，魂魄不致散亂，回光返照便歸來，造次弗離常在此。其詩：經營鄞鄂體虛无，便把元神裹面居。息往息來無間斷，全胎成就合元初。玄牝之旨，備於斯矣。
　　抑又論之，杳林云：一孔玄關竅，三關要路頭。忽然輕運動，神水自然流。又曰：心下腎上處，肝西肺左中。非腸非胃府，一炁自流通。今曰玄關一竅，玄牝之門，在人一身天地之正中，造化固脗合乎此。愚嘗審思其說，
　　大略精明，猶未的為直指。天不愛道、流傳人間。太上慈悲，必不固恪。愚敢淨盡漏泄天機，指出玄關的的大意，冒禁相付，使骨肉相合。修仙之士，一見豁然，心領神會，密而行之，句句相應。是書在處，神物護持。若業重福薄，與道無緣，自然邂逅斯訣，雖及見之，忽而不信。亦不過瞽之文章，聾之鍾皷耳。玄之又玄，彼烏知之。其密語曰：
　　徑寸之質，以混三才。在腎之上，〔處〕心之下，彷彿其內，謂之玄關。不可以有心守，不可以無心求。以有心守之，終莫之有；以無心求之，終見其無。若何可也？蓋用志不分，乃凝於神。但澄心絕慮，調息令勻，寂然常照，勿使昏散。候氣安和，真人入定，於此定中，觀照內景。纔若意到，其兆那萌。便覺一息，從規中起。混混續續，兀兀騰騰。存之以誠，聽之以心，六根安定，胎息凝凝。不閉不數，任其自如。靜極而噓，如春沼魚；動極而噏，如百蟲蟄。氤氳開闔，其妙無窮。如此少時，便須忘炁合神，一歸混沌，致虛之極，守靜之篤，心不動念，無來無去，不出不入，湛然常住。是謂真人之息以踵。踵者，其息深深之義。神炁交感，此其候也。前所謂元炁之所由生，真息之所由起。此意到處，便見造化；此息起處，便是玄關。非高非下，非左非右，不前不後，不偏不倚。人一身天地之正中，正此處也。採取在此，交媾在此；烹煉在此，沐浴在此，溫養在此，結胎在此，脫胎神化，無不在此。
　　今若不明說破，學者必妄意猜度，非太過則不及矣。紫陽真人曰：饒君聰慧過顏閔，不遇明師莫強猜。只為丹經無口訣，教君無處結靈胎。然此竅陽舒陰慘，本無正形，意到即開，開合有時，百日立基，養成炁母，虛室生白，自然見之。昔黃帝三月內觀，蓋此道也。自臍以下，腸胃之間，謂之酆都戶地獄，九幽都司，陰穢積結，真陽不居。故靈寶煉度諸法，存想此謂幽關，豈修煉之所哉。學者誠思之。
　　藥物
　　古歌曰：借問因何是我身，不離精炁與元神。我今說破生身理，一粒玄珠是的親。夫神與炁精，三品上藥，煉精化炁，煉炁成神，煉神合道，此七返九還之要訣也。紅鉛黑汞、木液金精、朱砂水銀、白金黑錫、金翁黃婆、離女坎男、蒼龜赤蛇、火龍水虎、白雪黃芽、交梨火棗、金烏玉兔、乾馬坤牛、日精月華、天魂地魄、水鄉鉛、金鼎汞、水中金、火中木、陰中陽、陽中陰、黑中白、雄裹雌，異名衆多，皆譬喻也。然則何謂之藥物？
　　曰：修丹之要，在乎玄牝，欲立玄牝，先固本根，本根之本，元精是也。精即元炁所化，故精炁一也。以元神居之，則三者聚於一矣。杏林曰：萬物生復死，元神死復生，以神歸炁內，丹道自然成。施肩吾曰：氣是添年藥，心為使炁神，若知行炁主，便是得仙人。若精虛則炁竭，炁竭則神遊。《易》曰：精反為物，游魂為變。欲復歸根，不亦難乎。玉溪子曰：以元精未化之元炁，而點化之至神，則神有光明，而變化莫測矣，名曰神。是皆明身中之藥物，非假外物而言之也。然而產藥有川源，採藥有時節，製藥有法度，入藥有造化，煉藥有火功。吾曩聞之師曰：西南之鄉，土名黃庭，恍惚有物，杳冥有精。分明一味水中金，但向華池著意尋。此產藥之川源也。垂簾塞兌，窒韻調息，離形去智，幾於坐忘。勸君終日默如愚，鍊成一顆如意珠。此採藥之時節也。天地之先，無根靈草，一意製度，產成至寶。大道不離方寸地，工夫細密有行持。此製藥之法度也。心中無心，念中無念，注意規中，混融一炁。又云：息息綿綿無間斷，行行坐坐轉分明。此入藥之造化也。清靜藥材，密意為丸，十二時中，無念火煎。金鼎常令湯用暖，玉爐不要火教寒。此煉藥之火功也。大抵玄牝為陰陽之原，神炁之宅；神炁為性命之藥，胎息之根，呼吸之祖，深根固蒂之道。胎者，藏神之府。息者，化胎之元。胎因息生，息因胎住。胎不得息不成，息不得神無主。若夫人之未生，漠然太虛，父母媾精，其兆始見，一點初凝，純是性命，混沌三月，玄牝立焉。玄牝既立，繫如瓜蒂，嬰兒在胎，暗注母炁。母呼亦呼，母吸亦吸，凡百動盪，內外相感，何識何知，何明何曉。天之炁混混，地之炁沌沌，但有一息存焉。及期而育，天地翻覆，人驚胞破，如行太山巔失足之狀，頭懸足撐而出之，大叫一聲，其息即忘，故隨性情不可俱也。況亂以沃其心，巧以翫其目，愛以率其情，欲以化其性，渾然天真，散之而為萬物者，皆是矣。胎之一息，無復再守。神仙教人煉精，以欲返其本，復其初，重生五臟，再立形骸，無質生質，結成聖胎。其訣曰：專炁至柔，能如嬰兒乎。除垢止念，靜心守一，外想不入，內想不出，終日混沌，如在母腹。神定以會乎炁，炁和以合乎神，神即炁而凝，炁即神而住。於寂然休歇之場，恍兮無何有之鄉，天心冥冥，注一竅，如鷄抱卵，似魚在水，呼至於，吸至於根，吸至於蒂，綿綿若存，再守胎中之一息也。守無所守，真息自住，泯然若無，雖心於心，無所存住，杳冥之內，但覺太虛之中，一靈為造化之主宰。時節若至，妙理自彰，輕輕然運，默默然舉，微以意而定炁，應造化之樞機，則金木自然混融，水火自然升降，忽然一點大如黍珠，落于黃庭之中。此乃採鉛汞之機，為一日之內，結一日之丹。《復合篇》曰：夜來混沌攧落地，萬象森羅總不知。當此之時，身中混融，與虛空等，亦不知神之為炁，亦不知炁之為神，似此造化，亦非存想。是皆自然之道，吾亦不知其所以然而然。藥既生矣，火斯出焉。大抵藥之生也，小則可以配坎離之造化，大則可以同乾坤之運用。金丹之旨，又於此泄無餘蘊矣。豈傍門小法所可同語哉。若不吾信，捨玄牝而立根基，外神炁而求藥物，不知自然之胎息，而妄行火候，棄本趨末，逐妄迷真，天奪其籌，吾末如之何也已矣。
　　火候
　　古歌曰：聖人傳藥不傳火，從來火候少人知。夫何謂不傳？非祕不傳也。蓋採時謂之藥，藥之中有火焉。煉時謂之火，火之中有藥焉。能知藥而取火，則定裹之丹成，自有不待傳而知者已。詩曰：藥物陽內陰，火候陰內陽，會得陰陽旨，火候一處詳。此其乎義也。後人惑於丹書，不能頓悟，聞有二十四炁、七十二候、二十八宿、六十四卦、十二分野、日月合璧，海潮升降，長生三昧，陽文陰武等說、必欲窮究何者為火，何者為候。極心一生，種種著相，雖得藥物真、懵然不敢烹煉。殊不知真火本無候，大藥不計斤。玉蟾云：火本南方離卦，屬心。心者神也，神即火也，炁即藥也。以火煉藥而成丹者，即是以神馭炁而成道也。其說如此分明，如此直捷。夙無仙骨〔者〕諷為虛言，當面蹉過，深可歎惜。然火候口訣之要，尤當於真息中求之。蓋息從心起，心靜息調，息息歸根，金丹之母。《心印經》曰：回風混合，百日功靈者，此也。《入藥鏡》所謂起巽風，運坤火，入黃房，成至寶者，此也。海蟾翁所謂開闔乾坤造化權，煅煉一爐真日月者，此也。何謂真人潛深淵，浮游守規中？必以神馭炁，以炁定息，橐籥之開闔，陰陽之升降，呼吸出入，任其自然。專炁致柔，含光默默，行住坐臥，綿綿若存。如婦人之懷孕，如小龍之養珠。漸採漸煉，漸凝漸結，功夫純粹，打成一片。動靜之間，更宜消息。念不可起，念起則火炎；意不可散，意散則火冷。但使其無過不及，操舍得中，神抱於炁，炁抱於神，一意沖和，包裹混沌。斯謂火種相續，丹鼎常溫，無一息之間斷，無毫髮之差殊。如是煉之一刻，一刻之周天也。如是煉之一時，一時之周天也。如是煉之一日，一日之周天也。煉之百日，謂之立基。煉至十月，謂之胎仙。以至元海陽生，水中火起，天地循環，乾坤反復，亦皆不離一息。況所謂沐浴溫養，進退抽添，其中密合天機，潛符造化，而不容吾力焉。故曰：火雖有候，不須持些子機關。我自知無子午卯酉之法，無晦明弦朔之節，無冬至夏至之分，無陰火陽符之別，無十二時中只一時之說，無三百日內在半日之訣，亦不在攢簇年月日時之說。若言其時，則十二辰意所到皆可為。若言其妙，則一刻之工夫，自有一年之節候。但安神息在天然，此先師之的說也。晝夜屯蒙法自然，何用孜孜看火候，此先師之確論也。噫，聖人傳藥不傳火之旨，盡於斯矣。詩曰：學人何必苦求師，泄漏天機只此書。踏破鐵鞋無覓處，得來全不費工夫。
　　後序
　　神無方，易無體，夫所謂玄關一竅者，不過〔使〕神識氣，使氣歸神，回光反照，收拾念頭之一法耳。玉溪子曰：以正心誠意為中心柱子者，是也。
　　夫所謂藥物火候者，亦皆譬喻耳。蓋大道之要，凡屬心知意為者，皆非也。但要知人身中一箇主宰造化底，且道如今何者為我。若能知此，以靜為本，以定為基，一斡旋頃刻天機自動，不規中而自規中，不胎息而自胎息、藥不求而自生，火不求而自出，莫非自然妙用。豈待乎存思持守，苦己勞形，心知之，意為之，然後為道哉。究竟到此，可以忘言矣。明眼者以為如何。武夷昇真玄化洞天真放道人，虛白子陳沖素序。
　　陳虛白規中指南卷下