秤星靈臺秘要經
　　經名：秤星靈奎秘要經。撰人不詳。底本出處：《正統道藏》洞真部衆街類。
　　秤星靈臺秘要經
　　明五行之性各異
　　木性強直，火性猛烈，土性仁和，金性嚴毅，水性謙退。
　　禳灾星法
　　人倫經云：申酉為八殺位，此位唯不宜見火。郭景純以火在西沒，故知不令終因以法禳。先須爭修一廁，常須焚香，勿令人往，只自己如之。作法時，即須披頭仗劍，立此廁間。如一頃刻不逢人，即置劍於廁中，可以禳之。若人見之，則彼此不免也。其時，被桓玄見之。璞曰：與爾俱不免也。後果如其言，其法不欲，匿之秘如金匱經。後一行，與李荃撰筆，斯經卷內收之。余恐師巫，以為取資之具，乾寧中，勘其疏己去之，更不備載。今復慮年紀綿邈，流落其本，故別錄之。
　　禳法
　　候火星行度來到元守宮，分度一如生時，遠近度數，合於何日符同。遂先絕嗜慾，自晨居靜室，早飯了，至日午，可躶形仗劍，入廁作法了，低聲哭出廁門，卻入靜室澡浴臥一時，看夢寐所見何物，必去其禍也。可二度為之也。若恍惚與人為官灾、疾病者，宜用柏木，刻如自己之形狀，披以己之衣服，候火星見，自己披髮仗劍，呼己名，唱柏木形星下，連呼僕妾，以火焚之。然後，入靜室端坐存身，破財施貧，濟乏行陰德。其木人，長三尺二寸，其工匠多與錢物，勿令洩於外人。其衣服，象木人長短為之，忌僧尼，雞犬見之，若土到元守，為灾必若第一度，到父母、妻子，疾病死亡，失財。貴人則坐致流亡。但看生時，得力與不得力。若星主得力，則先吉後灾也。
　　禳法
　　其法與火同，若年下為灾及元守者，以己之冠冕、衣服，令入木竹林下，候為灾日月，倩人作一竹人形，架其衣服、冠冕，向其星辰下。姐值陰雨，即向廁上，作人之形，呼己名，斷其竹木，投諸廁中，可去其灾。亦忌人見之，見則不免也。
　　禳火出九執經
　　使赤油麻七粒，赤稻五粒，赤小豆三粒，赤驢尾七莖，赤銅屑少許，以誹袋子盛，腓棧子擊在臂上，大吉。又若畫其形供養，吉。又轉度人經，及消灾經，及帶誹頭鬚朱砂，即於雲漢日為之。寶命經云：乘赤馬，著赤衣，在身須七處刺出血，又刺出赤驢血。當火見日為灾時，造八角壇，於四面四角頭，各著四方箭，箭上繫四方色，續時己身上血，並赤驢血，與檀末相調，瀝於壇上。上又以赤油、麻油燈五方，五盞燈樹皆須赤，前來所用。袋用徘索子擊在臂上，帶頭鬚吉。又九執經云：取隨年五果、木柴，隨年甘草兩數，并前功德焚之，在臂上帶赤銅釧，南壇下置水一甕，午上立竿懸赤旛，埋赤炭六斤。
　　禳土法
　　取黑油麻七粒、黑豆七粒，以皂綾袋子盛之，用皂索子繫左臂上，能除一切鬼魅邪魔，咒詛之灾。於朔日，以黑油麻汁作粥，自食少許，餘以施貧人及道僧。緣土管一切修道人，及苦行求正之者，布施則大吉。不得傷害孝子及老人，不宜多作樂。緣土好哀哭，不好音樂故也。又九執經云；宜以犁具鏵鐵鑄，作一土星真形，長七寸，以黑磁甕盛之，置於臥床頭安之。每於雞緩直日平旦時，以黑油麻汁瀝頭上，經年乃去之。如畫之供養，亦得以隨年果子供養，帶黑色者，尤妙。咒曰：雞緩是我君主，某臣僕願加祐護，次以度灾厄。然後，拜之供養訖，自己食之。好食酸苦等，宜看八陽經帶雄朱，燒安息香，著皂衣，不入惡神廟，忌食牛肉，忌角器等。
　　禳闇曜
　　經云：以屠宰煞鐵打作釧，如蛇形，以口銜尾，帶左臂上，著腓衣，忌夜食，及炁處行，取高岡上土一斗，置床下，別取黃土一斗煮熟，送餵長生鵝鴉食之，大吉。
　　禳木法
　　取白堵毛七莖，以白袋盛，繫左臂上，忌食堵肉，不得殺生命。又以白銀一兩，鑄作真形，供養看經，不得入神廟，及吊死、問病，供養一切道人吉。
　　洞微限歌
　　人生貴賤稟星推，限數交宮各有時。若遇羅喉金木曜，太陽紫熙月同隨。限逢此曜加官祿，限數若逢金木日月紫炁羅喉主喜慶之事。火土二星到便危。夜降土星盡火曜，三方不是死無疑。夜生人，土不是主。晝生人，火不是主。限數若逢立主死。此星若是三方主，雖有灾傷命不離。如夜生土是主晝生火是主限數若逢雖有灾難而不至死。家宅不寧因孛至，更兼鈍悶恰如癡。限數逢著月孛主家宅不寧身心鈍悶。計都失職人須記，若遇奎婁主轉移。若遇計都在雙魚、壁宿之時，限數若逢，主有遷官之喜，為在好廟之宿。若只在室奎二宿，主喜慶，為好廟，即不及在壁婁二宿也。首在陽宮為福緊，尾星陰位定灾稀。羅喉在陽宮為福緊，在陰宮為福慢。計都在陰宮為福緊，在陽宮為福慢。宮中對視三方今，空限凡營事不期。若人限逢，看正入并三合對照，無星為是。在空限，主其鈍悶，為事不央。官祿上逢空限死，四旬六七命須辭。若官祿上逢之時即遇五十不得應在四十六七也。善星限內逢灾忌，稱意中亡此是機。若人限數逢好星之數，有忌星，此人在稱意之中。只有灾星消息定，若是好限中逢著灾星，不是忌，主其福壽不定，消息詳之。剝官孛計限仍知。惡曜相絫各有時，運上逢之何月死。失職中亡請細思，若人限數逢著月孛計都之數內有忌星合照，此人失職之中亡也。晝土夜熒如是主。限逢稱遂轉官資，火陰陽土宮尤妙。
　　缺文
　　星相見職昌位顯，主麻詞若人限逢紫炁，充勝他星，主領靖緊之權。一限兩星居好廟，益壽四年人要知。若一限之中見兩惡曜在好樂合，延二年之數，即延得四年也。凡定灾福，若是逢遲，還福慢，順行還福緊。惡曜留逆為灾緊，順行即慢。限達惡曜兩相見，為灾至甚並無移。若是一限之中見兩惡星為灾甚豐他皆倣此也。初入忌星官宿限，身命行年惡曜隨。留逆之月為亡月，宮為五弱不須疑。若是初入忌星，行年、身命又逢忌星臨照，及在弱宮，此忌□留逆之月，必身亡，更不待第二年。是灾甚也。限惡行年身命喜，好星過時便見危。星辰本宮勝餘位，七強宮內福加之。五弱添灾福力臧，學者須詳善惡推。此書如後更無妙，先賢指定更無迷，生死定人無一失，方顯從來學洞微。
　　洞微大數休咎歌
　　卯十五兮辰宮十，巳十一兮酉同式。午宮十五最高強，申七未八卻在詳。
　　戌亥子各四年半，丑寅都各五年強。假令晝生火在巳，午未申酉並空亡。
　　二十五年為盡處，不然破敗在他鄉。木在午兮酉上火，三旬之七福堂堂。
　　竭在酉前申位盡，六旬之六是為殃。人生一百以為準，學而細記莫令忘。
　　夫人生以一百為準，多有星辰善惡，加臧其半，以此不及一百。從命宮，從十五年，經歷善星，得其本宮之數，歷惡宮切見相對，與三合加臧之。遇惡即臧半，善加半，法也。
　　秤星靈臺秘要經竟