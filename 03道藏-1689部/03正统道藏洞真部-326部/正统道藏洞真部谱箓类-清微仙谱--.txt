清微仙譜
　　經名：清微仙譜。元黃舜申傳，陳采編。一卷。底本出處：《正統道藏》洞真部諧錄類。
　　清微仙譜序
　　道在太極之先，何謂也？未有天地，已有大極，其容有先乎？吾聞之經曰：元名天地之始。始也者，豈非先天地而有者乎。今夫天，日月之往來，風雨之散潤，雷霆之鼓動，人知其為天之造化，而不知其為是道之功用也。嗟夫，使是道之功用，一息而不運乎其間，則天之造化息矣。《易》不云乎：大哉乾元，萬物資始，乃統天。又曰：先天而天弗違。天且弗違，而況於人乎，況於鬼神乎。而是道之秘，始不容
　　於不洩矣。故其傳始於元始，二之為玉晨與老君。又再一傳衍，而為真元、太華、關令、正一之四派。十傳至昭凝祖元君，又復合于一。繼是八傳，至混隱真人南公。公學極天人，仕宋為顯官，遇保一真人，授以至道，遂役鬼神，致雷雨，動天使，陸仙曹。晚見雷困黃先生，奇之，悉以其書傳焉。先生覃思著述，闡揚宗旨，而其書始大備。凡有祈禱，若持左券而能不動聲色，以取償責報於渺茫沖漠之中，弗爽晷刻，何其神也。一時王公大人爭欲羅致，四方來受學者以千數。或窺一斑，或剽半甲，驟加試用，靡不策效。然先生寶其書，不屑以授人，故學者浩浩，鮮睹大全之秘。近膺詔命入覲，得旨還山，予始獲登先生之門。每燕暇從容，與論道妙，必極反復。雖予際遇於先生為最後，而受教於先生為最深。間一日語予曰：某老矣，閱人多矣，未有默識心通，篤信力行能如子者。此殆天授，非人力也。因悉出所受南公書以授之。釆拜受之日，私竊自誓曰：采雖晚出先生之門，能淑先生之教，今又獲先生之書，敢不廣其傳，俾千劫之下有目者，咸獲爭先快睹不更。復有望蓬萊隔弱水之歎，敬鋟諸堅梓，嘉與四海有志之士共之。因為之說曰：是道也，原之於其始，固已先天地而有，要之於其終，又將後天地而存。嗚呼，其行與之俱傳於無窮矣。至元癸巳純陽月純陰日。建安後學陳釆焚香拜手謹書。
　　清微仙譜
　　清微道宗元始上帝，至真大道，无形无名，虛无自然，萬化之祖孰得而言。昔浩劫之先，凝炁成象，露至玄至妙之蘊，錫玉宸道君。後名妙玄經應化玉冊，秘於清玄玉英之館。道君即太易元炁之應運，高拱上清，敷弘至道，體至極至靈，為玉式符，而授於
　　清微真元妙化天帝，名邇憑應運開圖。敷天佐極，高居太漠，洞妙自然，恢張萬範，與道長存。秦時，降邾國都洞妙保化宮清微妙化府，一名元始萬化宮妙化府。帝狀，青衮服。
　　九天妙道真運元君楊徹。元君乃元始　一炁之化身，青首被髮，龍體，乘流火出入三界，號雷霆樞轄之神。秦時，降河中府都九天長原宮。後敷弘大道，運玄妙經，授
　　九天洞明元君許齡卿。元君秦時降劍州，鳳目月眉，餐髻，如二三十歲人，衣綠衣，常執玉冊，與道混融，神變莫測，居九天洞清育玄宮。以玄都玉梵發而為章，授
　　玉堂天山真人朱軒。真人秦東京人，美鬚面白庬眉，因周室將微，世道混亂，入閬州拜許元君，證道登真，居金華山太清宮鳳凰閣玄靈宮。後以雷元振光之章，授
　　太玄青惠招化扶桑真君卜冀。真君頂綠王之冠，面色瑩白如玉，隨州人也。因秦亂避患入閬州，拜朱真人，潛虛道妙，位證太玄。真人居角、亢二星之中昭靈府，以大道元量元光玉符，授
　　昭凝神耀保天道化元君廣溶。元君降秦時，酆州人。於歲亂離入西京城，得玉符之妙，會道凝玄，漢高皇平定後，於河南府昇真，居海上神州神耀府。以玉英寶章，授
　　明清道華元君丘沐。元君漢初壽州人，得寶章之旨，總萬炁而會天昌，居太上左宮，都曠平府，後以道樞授
　　秦明清惠真人師復。真人漢代人也，乃東華大帝化身，神毅特達，體天運道，都龍丘山通明洞。
　　清微洞光寶衡紫華元和明道太一神景元君王宏。一名正宏。元君滿月相，一字眉，鳳目，披髮，仗劍，朱履。太一月孛化身，統理玄樞。都玄都太沖樓右紫輝宮，後以清微隱訣元始萬神香，流於人間。
　　通妙元化太一沖和元君謝晉剛。元君太極凝真，元始別體，隱化神變，未究始終。常幻質為微眇，人莫能識。默運樞軸，策役萬靈，不假符圖紙朱有形之物，隨寓成形，發揮道妙。有內訣口口相傳於世，都暘谷壇左瓊瑤玉臺沖和府。　　
　　清微茂晨保運金明元君彭涵原。元君雙髻，面色如玉，月眉鳳目，笑容。素衣，絳裙，仗劍，乘火龍。居井鬼二星之間丹昭府，領丹昭風火雷霆三萬衆，自為帥，以清微妙要流傳人世。
　　西華通惠元君龐俏道。元君掌元始禁　書，瓊章鳳紀，保制劫運，安鎮乾坤。雲冠，青服。顯漢神爵年間，後寓庚除治，治在漢州絲竹縣，去邑二十五里，有二處。居西華廣真宮，出三道三經，統御三界。後化身為
　　太和伊玄元君宋益誠，領三天演教之任，居茂儀府。
　　靈妙和澄元君需東。元君東漢彭州人，仙姿端肅，會道自然，應世為師，名號不一。掌清微之妙道，居瓊和府。
　　高明大使至道玄應神功妙濟真君許遜。事迹見本傳。真君得先天之妙，扶世濟民，不可紀述。故戒文有云：金書玉篆傳于世，不可輕泄不可秘。後示净明法於後代，蓋內訣幽遠，其可擬諸形容。居玉都清慶宮，領天機省，主持清微之妙。
　　南陵浮光天官朗期。天官南陵尊帝，掌握雷樞，唐降西京，出書度人。帝狀，衰服，居南極浮光宮。
　　護明元妃玄光聖母王說，字涣，一名玄光。聖母護明玉隆丹剛清華元妃紫光元君清華元妙宮。元君素華金母之玄精，天一玄斗之靈神，統攝河源，制御水闕，四瞑大神悉隸，主領出書。降于唐時，主張教法，領清微之奧，居東海景清宮。後化身為
　　清微元機元靈元君龍汲。雙鬢，玉女相，面微赤，紫衣，綠裙，仗劍，乘白龍。居洞元府，有清微演運流轉。又化身為
　　清微靈和元君管靜卿。鳳冠，玉相，自然眉，鳳目，紫服，碧裙，大帶，朱履，執圭。以清微秘旨出書度人，都清微天中靈光宮闕下，居璋元府。又化身為
　　靈光聖母朱燧。龍冠，綠服。唐昭宗時，在桂陽軍江渚石上。以清微先天之奧，授金闕昭凝祖元君。
　　上清啟圖
　　上清高聖玉宸大道君，陰陽混合迴風凝帝一之尊，紫白交馳運道會希夷之表，出書應劫開教度人。授于
　　紫宸太華大天帝。體道凝玄，開明萬有。帝狀，絳服，都太微華明宮。以道授于
　　金闕帝宸太平後聖玄元上道君。道君運玄濟物，三界尊崇。帝相，衮服，都金闕紫虛宮，依俯仰之格。授之
　　太華西真萬炁祖母元君。元君一炁孕真，群仙教主，生生化化，莫不由之。口口相傳，不記文字。都白玉龜臺西金太素宮。以道授之
　　金闕上相方諸東華司命木公青童道君。道君符九陽而育物，總萬化以朝元。帝相，青服，都方諸宮。
　　金闕上傅白山宮玉仙清淵太素元君李。元君咸陽人，神通變化，仙傳具述。位三天為上傅，領中嶽事，承上清之宗旨。后服有元始一炁玉策及文素經流傳，玉仙山在中嶽東北九十里。
　　金闕上宰西城總真真人王遠，字方平，見仙傳。綠服，真人相，三牙鬚，鳳目，居金闕成昌宮闕下左府也。
　　小有天王清虛真人王哀，字子登，一名太素抱一真人，事見仙傳。眉微黑，鳳目赤色，紫服，真人相，居小有博懼官闕下中府也。諸真以道樞授之金闕上保高元紫虛元君魏華存，字賢安。元君事見本傳，握符應運，主治雷霆玉字金書，綱維道法。上清冠，絳服，居高元紫虛官左府治高元宸照宮，即上保太丹宮南極元君。後化身為
　　清微黑樞元皇元君李謙，出書應世。
　　照靈光惠沖應元君字文汲，內諱清淵。
　　元君主梵清景機，緘治天地人崇籥，有玉策以詔，後來居海上離農山沖華府。
　　真人事見茅山仙傳大洞譜系，居，紫章丹會宮。
　　束華上相上清仙翁許翩，小字玉斧。
　　仙翁事見茅山仙傳及大洞譜系。真人相，綠服，居紫陽晨雲官右府闕下。
　　上清元君西華聖母，一名靈寶爭明黃素天尊，乃黃堂靖諶母也，母名嬰。
　　事見仙傳。得上清高仙上明玉書三章，港修至道，感斗中孝道明王，付之隱文。華冠，紫服，居西華諒光宮，掌元始圖書之府。以道授之九州都仙太史高明大使許遜，授之大清泰玄元君文慵。元君唐人，得上清神變之道，飛遊乾坤，至西京神化溪，以其道妙，授之祖元君。相如美女，寓形不一，居景輝泰和宮。
　　靈寶宗旨
　　玉晨道君，靈寶天尊。三黑會真，元黑化生萬有天尊，垂慈利物，普度無窮，故靈寶為萬神之宗。玉簡瓊文，廣受開化，敷弘至道。詔于
　　太玄玄一真人，玉清妙道青陽天君鬱羅翹，青服，治玄都應明府龍梵宮，居青陽玄上宮。
　　太玄玄二真人，上清妙化丹陽天君光妙音，紫服，治玄都宗蒼府溥昭宮，居丹陽玄中宮。
　　太玄玄三真人，太清妙感紫陽天君真定光，白服，治玄都正昌府廣清宮，居紫陽玄成宮。
　　右三真人，並天尊相，位高太極，號應三清，道君授之應化真符，主執黃錄院靈寶大法司，靈寶三十六君二十四符悉隸焉。太極真人徐來勒，事見仙傳。真人得太極函三之妙契中盟五法之規。居太極皇耀宮闕下。後授之太極內相上清沖應孚佑真君左宮仙公葛玄，字孝先。事見仙傳。束昊時人，得徐君之妙道，遍歷名山，感太極三真人，下授三洞寶經，惟務濟度，名列帝庭。居太極靈曹宮，出葛仙起居註。治太極省。授
　　太極慶融北靈內輔真人鄭思遠。真人得師靈寶之宗，位隆上品，餘記仙傳。居太極元沖府闕下。後授之抱朴小仙翁葛洪。仙爺得太極之心傳，遍禮福庭，超登金闕，有文籍傳于世。後授
　　太清泰玄元君文慵，而祖元君繼之。
　　道德正宗
　　金闕玄元老君，道德天尊。玄元應化，中古出書。上自主皇，下迄炎漢。
　　隨時紀號，代為帝師。無為自然，慈儉復性。過關之日，授
　　文始先生關令真人尹喜。真人周康王之大夫，仰觀俯察，紫炁西邁。至昭王時，出為關令，戒吏俟問，知而迎之。得道德之旨，昇入無形。
　　太玄真人趙隆，大目，真人相，絳服。
　　天山真人洪賓，美鬚，真人相，絳服。
　　玄上真人魯惠，白相，青服。
　　自周迄唐，已逾千年。三真人師資接踵，得久視之理。隱顯應號，道不遠人，故太清泰玄元君文慵承流于後，祖元君出而繼繩焉。
　　正－淵源
　　太上玄元老君，正一之旨，出書時號之，異名一道貫之，奚有分別。當漢之末，人心澆薄，莫此為最。太上憐憫群生，初非得已，人能知不傾不二之理，又何待天尊之設教也。至於遷善遠罪之誨，授經傳籙之式，不過誨人為善。授以至人，一新厥德。
　　三天聖師泰玄上相正一真君張道陵。
　　事見仙傳。漢子房之後，沛人，生而神靈，博究文學，感太上親授以盟威之道，漢帝徵之不起。永壽二年白日上昇，治泰玄省，領元輝府，居玉素元都宮。
　　嗣師太清真人侍中張衡，乃真君長子。事見仙傳。
　　系師太清真人閬中侯張魯，乃真君次子。事見仙傳。
　　女師君長文姬，陵王妃。次文光三賢，燕王妃。四芝四師，俱飛昇隱化，後代出有入無。以道授之太清泰玄元君文慵，而祖元君得以襲慶焉。
　　會道
　　清微侍元上宸玄都總真九炁元靈夫人
　　太皇景明洞陽金闕昭凝妙道保仙元君祖舒，一名遂道，字昉仲。月孛化身，降唐昭宗時，廣西零陵郡人。面棗黑色，大目，身長七尺。幼存節操，生而神靈，父母莫能禁，遂入道。遍歷名山，至桂陽軍江渚石上，遇護明元妃，化身靈光，聖母授以清微自然先天之奧。或竹釵袒臂，仗劍坐石，嘯命風霆，飛行人世。繼至西京近地，山中清虛，洞神化溪。感太清泰玄文元君，化形美女，濯于溪濱，師執巾侍之，奉迎至岸。凡數夕，變現男女猛獸，異相，歷試諸難，殊無怠意，知其誠確，乃召使乘木筏訴流，次復故所，悉以上清靈寶道德正一之旨付之，隱而不見，師總五派之奧，統轄雷霆，變相不一。或乘龍仗劍，策役萬靈。或金冠素服，尊居洞府，性烈令肅，雖雷神亦加嚴勵。今治清微洞照府，主持教法，嗣教之士，宜竭忠誠。稍或有違，嗔責立至。又號通化一輝元君，後化身為
　　清微察令昭化元君休端，大髻，面白相，柳眉，杏目，青衣，金甲，執斧，乘黑龍，居陽華府，有清微演道流傳。瓊室內應洞清元君郭玉隆，又號上景元君，祖元君門弟子也。京師人，仙姿嚴肅，紹襲師源，位清微太霞侍宸居紫虛府。
　　紫光曜真福和元君傅央情，字子方，郭元君門弟也。酆州人，秉純一之節義，繼前代之樞機，位至三天上輔，居西海太華山昌耀府。
　　龍光道明元君姚莊，字淑奇，又號廣昌元君，傅元君門弟也。西京人，統御雷霆，克符道要，位－二天侍經，居隆慧府，又曰廣顙沖和府。
　　祥源紫英玉惠元君高奭一，號紫清妙化玉英靈惠元君，姚元君門弟也。生於燕地胃山碧澗之間，神光滿室，長襲師源，位三天侍御。又號高運紫英元君，居洞耀景豐府。次授
　　西華清虛真人華英。真人鳳翔人也，圓目，美鬚。掛冠學道，豐品三天，位清微明元左卿洞陽上宰。後授
　　青城通惠真人朱洞元。真人成都人也，圓目，美鬚。隱居青城，敷宣雷奧，位清微洞衛上卿神霄玉樞使。次授
　　雲山保一真人李少微。房州保峰一水人也，所居故址猶存，人稱為李雷公宅。真人先以宦族世家房陵，棄俗悟真，感師授道，位清微都元右卿，後見天吏下降，傳宣王勸令，任五雷院使。後昇飛遊三界，隱顯莫測。
　　眉山混隱真人南畢道。真人本覆姓東南，名珪。丙辰十一月初三日寅時生於眉山，幼擢儒科登仕版。嘗倅湖右，夜夢神人語以師至，達旦郊迎，果肖夢中之相，詢其姓名即保一真人也。迎歸待以師禮，數以難事試之，堅心如金石，遂悉付以億奧。傳授既畢，欽化金光而去。後領廣漕，臨午見朱衣天吏，自天下降云：奉上帝命子可授斗中六通掌水使者。仍清微保和仙卿，後佐宋理宗，數諫不從，歸隱。不知所在，人以為仙去。
　　碧水雷囦真人黃舜申。先生閩中世家，名應炎丹山人也，即今建寧府。甲申閏八月初五日未時生，以祖父蔭生而奇異，貌古清絕，性質穎悟，經史百家靡不通貫，年十六侍父為廣漕幕師病，南真人以符療之，雷震于庭，其疾頓痊。觀其骨相合仙，悉以所傳付之。寶祐中，出為檢閱，宋皇兄趙孟端節使皆師事之。理皇召見，御書雷囦真人四字以賜之。至元丙戌，詔赴闕庭，奏對明敏，上禮敬之。未幾乞請歸山，得旨俞允，仍賜輕車以還。先生門弟幾百餘人，今清微道法大行於世，然得其樞奧，闡揚靈驗，亦多其人抑。師嘗序雷霆綱目云：五陵之驗，至人出矣，將必有拔茅連茹者在，豈其然乎。