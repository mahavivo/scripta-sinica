洞真部記傳類 
　　漢武帝外傳
　　經名：漢武帝外傳。一卷。底本出處：《正統道藏》洞真部記傳類。
　　漢武帝外傳
　　武帝既聞王母至言，說八方巨海之中有十洲，並是人跡所不到處。又始知東方朔非世俗常人，是以延之曲室，親問十洲所在、所有之物名故，帝書記之。朔對云：臣學仙者耳，非得道之人。以國家之盛美，將招儒、墨於名教之內，抑絕俗之道於虛詭之跡，臣故韜隱逸而赴王庭，藏養生而侍朱闕矣。亦由尊上好道，且復欲抑絕其威儀也。曾隨師主履行，北至朱陵、扶桑、蜃海、冥夜之丘、純陽之陵、始青之下、月宮之淵，內遊七丘，中旋十浙，踐赤縣而遊五嶽，行陂澤而息名山。臣自少及今，周流六天，所涉天光，極於是耳。未若凌虛之子，飛真之官，上下九天，洞視百方，北極鉤陳而并華蓋，南翔太丹而棲大夏，東之通陽之霞，西薄寒穴之野，日月所不逮，星漢所不與，其上無復物，其下無復底。下臣所識，安及於是，愧不足以酬廣訪矣。
　　武帝巡狩過河間，有紫青氣自地屬天。望氣者以為下當有奇女。天子拜之，帝使求之，見一女子在空館中，姿貌殊絕，兩手皆拳。帝令開其手，數擘之，手莫能，舒。帝於是自披手，即伸。由是得幸，號為拳夫人，進為捷妤，居鉤弋官。解素女之術，大有寵。有娠十四月，乃產，是為昭帝。帝日：昔堯十四月而生，今鉤弋亦然。乃命其門日：堯母門。後至甘泉，因幸，告帝曰：妾相．運正應為陛下生一男，男年七歲，妾當死，今年必不得歸，願陛下自愛。言終遂卒。既殯不見，香聞十餘里。因葬之雲陵。帝甚哀悼，又疑其非常人，乃發塚開視，空棺無尸，唯衣履存焉。乃為起通靈臺於甘泉。常有青烏集臺上往來。至宣帝時乃止。
　　武帝至泰山，修封禪。石間，泰山道士，號稷丘君，識之者云：且百歲而更少。封日，帝將上山，稷丘君乃冠章甫冠，衣黃衣，擁琴來迎，謂帝曰：勿輕上山，必傷足。帝不從，行數里，石促指折，乃止，但祠而返。
　　淮南王好學才藝，集天下道書，招方士，皆策神氣，能雲雨。百姓傳云：王能致仙人，與遊處，變化無常，或童子，或老人。王又能隱形飛行，服氣不食。帝聞而嘉其事，欲受其道，王不肯傳，云無其事。帝怒，將誅淮南王。王知之，出令與旱臣，因去，不知所之。國人皆云神仙，或有見王者。帝恐動人情，乃令斬王家人首以安百姓，名為淮南王。收其方書，亦頗得黃白之事，然非其要法，試之多不驗。帝既感淮南之道，乃徵四方有術之士，自燕齊而出者數千人矣。
　　齊人李少訪，年二百歲，色若童子。作諸方衛，皆有驗。帝甚信之，拜為文成將軍，以客禮之。於甘泉宮中畫太一諸神像祀之。少翁云：先致太一，然後可得昇天，昇天然後可至蓬萊。歲餘未驗，帝漸厭倦。少爺又使鬼神方，皆驗。唯祀太一，積年無應。帝性急峻，甚惑之，而少翁愈驕矜，帝怒誅之。文成被誅後月餘，使者藉質從關束還，逢於漕亭，謂使者日：為吾謝帝，不能忍少日，而敗大事乎？帝好自愛，後四十年求我於勞成山，方共事，不相怨也。使者還，具言之。乃令發其棺視之，無所見，唯有竹莆一枚。帝疑其弟子竊其尸而藏之，乃收捕驗問，了無蹤跡。帝大悔誅。復徵諸方士，更於甘泉杞太一。又別設一座，祀文成，帝親執禮。會束郡送一短人，長五寸，衣冠具足。帝疑其山精。帝令在案上，召方朔。朔至，呼短人曰：巨靈，汝何忽叛來？阿母還未？短人不對，因指謂帝日：王母種桃，三千年一作子，此兒不良，已三過偷之，失王母意，故被謫來此。帝大驚，愈知朔非世上人也。短人謂帝日：王母使臣來告陛下，求道之法，唯有清諍，不宜躁擾。後五年與帝會。言終不見。帝愈恨，又召問方朔。朔曰：陛下自當知，臣不得說。終已無言。帝以其神，’不敢逼也。
　　齊人公孫卿謂所忠日：吾有師說祕書，言鼎事，欲因公奏之。如得引見，以玉羊一為壽。所忠許之，視其書而有疑，謝日：寶鼎事已訣矣，無所復言。公孫卿乃因那人平時奏之。有札書，言黃帝得寶鼎，究侯問於鬼臾區，對曰：帝得寶鼎神華，延年歲。己酉朔旦冬至，得天之紀，終而復始。於是帝迎日推籌，凡二十推，百八十歲，黃帝乃登仙于天。今年得朔旦冬至，與黃帝時協。臣昧死奏。武帝大悅，召卿問。卿對日：臣受此書於申公，已死，尸解去。帝曰：申公何人？卿日：齊人安期先生，同受黃帝言，有此鼎書。申公常告臣言：漢之聖者，在高祖之曾孫焉。寶鼎出而與神通，封禪得上泰山，唯有黃帝、漢主。當上封，封則能登天矣。黃帝且與百鬼戰，且學仙，百餘歲乃得與神通。黃帝郊雍祠上帝，宿齋三月，鬼區尸解而去，因葬雍。雍，今大鴻塚是其後。黃帝接萬靈於明庭，甘泉是也。昇仙寒門，谷口是也。黃帝採首山銅，鑄鼎於刻山。鼎既成，有龍垂胡髯，下迎帝上龍。草臣及後宮從上龍者七十餘人，小臣不得上，乃悉持龍髯，拔，墜帝弓。百姓仰望黃帝上天，乃抱其弓與龍髯而號，故後世號其塚日鼎湖，其弓日烏號。武帝於是歎日：嗟乎，吾誠能及黃帝，視去天下如棄土。帝祠黃帝塚於喬山，顧問公孫卿日：黃帝仙不死，有塚，何也？對日：黃帝仙去，草臣思慕無已，乃葬其衣冠，非真塚也。武帝又歎曰：吾後昇天，旱臣亦當思慕，持吾衣冠，葬於束陵乎？
　　魯女生者，長樂人也。少好道，初服餌胡麻及水，絕穀八十餘年，日更少壯，色如桃華。一日能行三百里，走及慶鹿。世傳見之三百餘年。後採藥於嵩高山，忽見一女人坐山澗中。女生知是神人，因叩頭再拜，稽首乞長生之要。良久，女人日：我三天太上侍官者也。汝當得仙，故得見我。我將授汝寶文祕要，可以威制五嶽，役使眾靈。乃出《五嶽真形圖》 以與之，并告其施用節度。女生道成，一旦與親知故人別，云入華山中去。後五十年，先相識者逢女生於華山廟前，顏色更少，乘白鹿，從玉女三十人，并令謝其鄉里親故人，甚分明也。其《五嶽圖》與《王母文》正同？今得見於世問者，豈不由李少君、董仲舒及女生得之？仲舒臨去以傳樂巴，女生初時以圖傳薊子訓，訓後傳封君達，君達後入玄丘山，臨去傳左元放。
　　封君達，隴西人也。少好道，初服黃連五十餘年，乃入烏鼠山。又於山中服鍊水銀百餘年，還鄉里，年如三十者。常乘青牛，故號為青牛道士。行聞有病殆死者，識與不識，便以腰問竹管中藥與服之。或為下針，應手皆愈。世多得其效驗，都不以姓字語人，人通識乘青牛，因以青牛為名。聞魯女生得真人《 五嶽圖》 ，連年請求之。女生後見授，并具告節度。君達先在人問二百餘年，乃入玄丘山中，不知所在。臨去，以《五嶽真形》傳左元放。元放以傳葛孝先也。青牛道士受魯女生言：家有《五嶽真形》，一嶽各遣五神來衛護圖書。所居山川近止者，川澤
　　神又但遣侍官防身營家，凶逆欲見傷害，皆反受其殃。有相謀議已者，五神殺凶主，皆亦驗應於夢想。又辟除五方五瘟、水火之災，可帶履鋒刃。此真形冥心，精加奉敬，敬而甚於君父。每事宜有所施行，皆先於靜處燒香，啟五嶽君也。五君恆書道士善事，又司道士之奸穢，言人之不正。不正者禍身，奸穢者禍門。是以宜深忌慎之。道士帶此文形，及執持以履山林者，百山地源靈主皆出境拜迎，形見光景，防護遏惡，尊貴嶽形，信逮我一身，鬼神猶執卑降之禮，何況凡人而可慢之哉？
　　李少君字雲翼，齊國臨淄人也。少好道，入泰山採藥，修絕穀遁世全身之術。道未成而病困於山林中，遇安期先生經過，見少君。少君叩頭求乞活，安期愍其有至心而被病當死，乃以神樓散一匕與服之，即起。少君於是求隨安期，奉給奴役。便聽師事之。安期將少君束至赤城，南之羅浮，北至太恆，西遊玉門，周流五嶽，觀看江川，如此數十年。安斯一旦語之：我被玄洲召，即日當去。汝未應隨我至彼，今當相捨去也。復六百年當迎汝於此。因授神丹鑪火飛玄之方，誓約口訣畢，須臾遂乘龍虎，導引數百人，迎安期。安期乘羽車而昇天也。少君於是還齋戒，賣於市，商估六國，或時為吏，或作師醫治病，或時煦賃。易姓改名，遊行處所莫知其有道。逮漢武帝之時，聞帝招募方士，待敬道術，而先貧不辦合大藥，喟然長歎，語弟子日：老將至矣，死將近矣，而財不足用，躬耕力作，商估求錢，必不致辦合藥。又吾亦贏拙於斯事也。聞天子好道，請欲見之，求為合丹，可得恣意，無求不得。天子中成者成之，不中教者便捨去。吾在世上已五百餘年，而不為一權者，必不免於蟲蟻之糧矣。乃以方上武帝，言臣能凝汞成白銀，飛丹砂，成黃金，金成服之，白日昇天，神仙無窮，身生朱陽之羽，體備圓光之翼，煉則凌天，伏入無問，控飛龍而八遐已遍，駕白鴻而九陝立周，冥海之棗大如瓜，鐘山之李大如瓶，臣已食之，逮有先師安期先生授臣口訣，是以保黃物之可成也。於是引見，甚尊敬之，賜遺無數，為立屋第。武帝自謂必能使我度世者。少君嘗從武安侯飲酒，坐中有老人，年九十餘。少君言與其祖父遊射處，老人為小兒時從其祖父識有此人，一座盡驚。少君見武帝有故銅器，少君望而識之，曰：昔齊桓公嘗陳此器於梧寢。帝按其刻，果齊桓公器，乃知少君數百歲人也。然視之常如年五十許人，面色甚好，肌膚悅澤，尤有光華。眉目口齒似十五童子。諸侯王貴人聞其能令人不死，老更少壯，績遺之金錢無限。乃密作神丹，丹成未服。又就帝求五帝六甲左右靈飛之書．凡十二事，帝以元封四年七月以書授少君。到元封六年九月少君稱疾上表，云陛下思心玄妙，甄長生，於是招誘道術，無遠不至，誠感靈天神斯降。自非宿命所適，熟能諧合？然丹方禁重，宜絕臭腥。仙法養物，仁充蠢動。而陛下不能絕奢侈，遠聲色，殺伐不止，喜怒不除，萬里有不歸之魂、市朝有流血之形，神丹大道，未可得成。而臣疾與年偕，今者虛療，又不獲躬親齋戒，預睹彭祖丹砂之變，於此邈矣。先師安期先生昔所賜金丹之方而有徵，若按節度，奉法戒，爾乃可修用之焉。若鬱砂虹飛，玄朱九轉，剖六一而流精奪日，探霜雪而月光風卷，徘徊丹霞，騰沸龍虎，投鉛錫而黃金克成，刀圭入喉而彫氣立反，爾乃駕神虹以上昇，騁雲車以涉遠，當驗此方之神，將明小臣之不妄矣。乃以小丹方與帝，而稱疾困，非大丹方也。其夜武帝夢與少君俱上嵩高山，半道有繡衣使者乘龍持節，從雲中下，言太一請少君。武帝覺，即遣使者問少君消息，且告近臣曰：如朕夢，少君將捨朕去矣。明日少君臨病困，武帝自往，并使左右人受其方書，未竟而少君。武帝流涕曰：少君不死也，故作此去耳。既斂之，忽失其所在。中表衣帶不解，如蟬蛻也。於是為殯其衣物。百餘日，行人有見少君在河束蒲圾市者，乘青騾。帝聞之，便發其棺。棺中無所復有，釘亦不脫，唯餘履在耳。武帝殊益懊恨，求少君之不勤也。明年相梁臺火燒，失諸祕書妙文也。初少君與議郎董仲相親，見仲宿有困疾，體枯氣少，乃與其成藥二劑，并其方一篇，用戊己之草，后土脂精，艮獸沉肪，先莠之根，百卉華醴，龍銜之草，亥月上旬，合煎銅鼎，童男童女，沐浴潔清，調其湯火，取使合成，服如鸚子，三枚為程。服盡一劑，身體便輕。服盡三劑，落齒更生。服盡五劑，命不復傾。仲為人剛直，博學五經，然不達道術，常笑世人服藥學道，數上書諫武帝，以為人生有命，衰老有常，非道術所能延益。雖見其有異，以為天性，非術所致。得其藥，竟不服。又不解從問其方，為藏去之而已。少君去後數月，仲躬病甚，又武帝數道其夢，恨惜之，仲乃憶所得少君藥，試取服之，未半，能行，身體輕壯，所苦了愈。藥盡，氣力如三十時。乃更信世問有不死之道，即以去官，行求道士。問以方意，悉不能曉，然白髮皆還黑，形容甚盛。後八十餘乃死。臨死謂子道生日：我得少君神方，我不信事，懷恨黃泉，汝後可行求術人，問解之者，若長服此藥，必度世也。道生感父遺言，遂不肯仕，周旋天下，求解此方。到江夏遇博澤先生，先生曰：此乃非神丹金玉也，可使人得數百年而已耳。乃具為說解其方意，所用物真名。道生合藥服之，得壽三百七十歲，入雞頭山中，不知竟得道不？同時卓元成、張子仁、昊士昇、蔡子盛、魏仲明、張元達服之，或得三百歲，或得五百歲，皆至死不病，不偃面，不皺理，齒不落，髮不白，房室不廢。此蓋少君凡弊方耳，猶使人如此，死其上方邪？少君當去時，密以六甲左右靈飛術十二事傳束郭延，以神丹飛玄之方授少君鄉里人薊子訓者。此二人後學道，並得仙。少君又授子訓崑崙神州真形也。
　　束郭延字公游，山陽人也。少好道，聞李少君有道，求與相見，叩頭乞得執侍巾櫛灑掃之役。少君許之。見延小心，良謹可成，臨當去，密以五帝六甲左右靈飛之術、逛虛招真十二事授延，告之曰：此亦要道也，審而行之，亦昇天矣。口訣畢而遣去。延遂還家，合服靈飛散，能夜書。在寢室中，身生光，昭一左右。行六甲左右術，能占吉凶天下。當死者，識與不識，皆逆知之。又役使鬼神，收攝虎豹，無所不為。在鄉里四百歲，不老。漢建安二十一年，一日一有數十人乘虎豹之來迎之。比鄰盡見之，乃與親節別，而辭去，云詣崑崙臺。臨去，先以神丹方、五帝靈飛祕要傳尹先生。
　　尹先生諱軌，字公度，太原人也。以晉元熙元年入南陽太和山中，以諸要事授其弟子河內山世遠。延先承少君劫，初以靈飛術傳薊子訓，子訓亦受傳神丹經。
　　薊遼字子訓，齊國臨淄人，李少君之邑人也。少仕州郡，舉孝廉，除郎中。又從軍，拜駙馬都尉。晚悟治世俗綜理官無益於年命也，乃從少君學治病作醫法。漸久，見少君有不死之道，遂以弟子之禮事少君而師焉。少君亦以子訓用心專，知可成就，漸漸告之以道家事。因教令胎息、胎食、住年、止白之法。行之二百餘年，顏色不老。在鄉里與人信讓從事，性好清淨，常閒居讀《易》，時作小小文疏，皆有意義。少君晚又授子訓無常子大幻化之術，按事施行，皆效。曾見比舍家抱一兒，從求抱之，失手，兒墮地即死。其家素尊敬之，不敢有悲哀之色而埋之，謂此兒命應不成人。行已積日，轉不能復思之。子訓因還外，抱兒還家，家人恐是鬼，乞不復用。子訓日：但取無苦，故是汝兒也。兒識其母，喜笑欲往，母乃取之，意猶不了。子訓既去，夫歸共往掘視，所埋死兒定器中有泥兒，長六寸許耳。此兒遂長大。又諸老人髮畢白者，子訓但與之對坐共語，宿昔之問，則明旦皆髮黑矣。亦無所施為，為黑可期一年二百日也。亦復有不使人髮黑者，蓋神幻之大變者也。京師貴人聞之，莫不虛心欲見子訓，而無綠致之。子訓比居有年少為太學生，於是諸貴人共呼語之：卿所以勤苦讀書者，欲以課試，規富貴耳。但為吾一致薊子訓來，能使卿不勞而達。書生許諾，乃歸，親事子訓，朝夕灑掃，立侍左右，如此且二百日。子訓語書生日：卿非學道者，何能如此？書生日：忝鄉里末流，長幼之道，自當爾。子訓曰：何以不道實而作虛飾邪？吾以具知卿意，諸貴人欲得見我，我亦何惜一行之勞而不使卿得榮位乎？便可還語諸人，吾某月某日當往。書生甚喜，到京師具向諸貴人說此意。到期日，子訓未行，書生父母憂之，往視子$ ll 。子譏曰：恐我不行邪？不使卿兒失信，當發。以食時去所居。書生父母相謂日：薊先生雖不如期至，要是往也。定後日書生歸，推計之。子訓以其日中時到京師，是不能半日，行千餘里。既至，書生往見子訓。子訓問書生曰：誰欲見我者？書生日：欲見先生者甚多，不敢枉屈，但乞知先生所止，自當來也。子訓日：不須使來，吾尚千餘里來，寧復與諸人計此邪？卿今日使人人盡語之，使各絕賓客，吾日中當往臨，時自當擇所先詣。書生如其言語貴人，貴人各灑掃。到日中，子訓往凡二十三處，便有二十三子訓，各在一處。諸貴人各各喜，自謂子訓先詣之。定明日相參問，同時各有一子訓，其衣服顏色皆如一，而論說隨主人諮問，各各答對不同耳。主人並為設酒食之具以餉子訓，皆各家家盡禮飲食之。於是遠近大驚，諸貴人並欲詣之，子訓謂書生日：諸人謂我當有重瞳八釆，故欲見我。我亦無所道，我不復往，便爾去矣。適出門，諸貴人冠蓋塞道，到門，書生言適去東陌上，乘青騾者是也。於是各各走馬逐之，望見騾徐徐而行，各馬逐之不及。如此行半日而常相去．一里許，不可及，乃各罷還。子訓既少君鄉里弟子，微密謹慎，思證道奧，隨＇侍明匠，將足甄綜眾妙矣。
　　王真字叔堅，上黨人也。少為郡吏，年七十乃好道。尋見仙經雜言，說郊問人者，周宣王時郊問採薪之人也，採薪而行歌日：巾金巾，入天門，呼長精，嗡玄泉，嗚天鼓，養泥丸。時人莫能知，唯柱下史曰：此是活國中人，其語祕矣。其人乃古之漁父也。何以知之？八百歲人，目瞳正方，千歲人，目理縱採。薪者乃千歲之人也。真讀此書而不解其旨，遂搜問諸所在道士，經年而遇有解其旨者，語真曰：此近淺之術也，為可住年反白而已耳。乃語訣云：巾金巾者，恆存肺氣入泥丸中，徐徐以繞身，身常光澤。嗡玄泉者，漱其口液而服之，使人不老。行之七日，有效。嗚天鼓者，朝起常叩齒三十六下，使身神安。又夜怛存赤氣，從天門入，周身內外，在腦中變為火，以墦身，身與火同光。如此存之，亦名曰鍊形。泥丸，腦也。天門，口也。習閉氣而吞之，名日胎息。習漱舌下泉而嚥之，名曰．胎食。行之勿休也。真受訣，施行胎息、胎食、鍊形之方，甚有驗。斷穀二百餘年，肉色充美，徐行及馬，力兼數人。自歎日：我行此術唯可不死，豈及神丹金玉之方邪？乃師事薊子訓，子訓授其肘後方也。魏武帝聞之，呼與相見。見似年可三十許，意嫌其虛詐，定校其鄉里，皆異口同辭，多有少小見真者，乃信其有道，甚敬重之。部孟節師事真十數年，真以蒸丹、小餌法授孟節，得度世。鄉里計真已四百歲。後一旦將三少妾登女几山，語弟子言合丹去，遂不復還。真一日行三百里。孟節能含棗核以不食，至十年又能閉氣不息，身不動搖，若死人，可至百日、半歲。亦有家室。此法是真所習郊間人之法也。孟節為人質謹不妄言，魏武帝為立茅舍，使領諸方士。晉惠、懷之際，人故有見孟節在長安市中者。魏武帝時亦善招求諸方術道士，皆虛心待之，但諸得道者，莫肯告之以要言耳。
　　劉京字太玄，南陽人也，漢孝文皇帝侍郎也。後棄世從那鄂張君學道，受餌朱英丸方，合服之，百三十歲，視之如三十許人。後師事薊子訓。子訓授京五帝靈飛六甲十二事、神仙十洲真形、諸祕要，京按訣行之，甚效。能役使鬼神，立起風雨，召致行廚，坐在立亡。而知人吉凶期日，又能為人祭天益命，或得十年，到期皆死。其不信者，至期亦死。周流名山五嶽，與王真俱行悉遍也。魏武帝時故遊行諸弟子家，皇甫隆聞其有道，乃隨事之。以雲母九子丸及交接之道二方教隆，隆按合行服之，色理日少，髮不白，齒不落，年三百餘歲，不知能得度世不耳？魏黃初三年，京人衡山中去，遂不復見。京語皇甫隆日：治身之要，當朝朝服玉泉，使人丁壯，有顏色，去三蟲而堅齒也。玉泉者，口中液也。朝未起，早漱液，滿口乃吞之。琢齒二七過，如此者三，乃止，名日鍊精，使人長生也。夫交接之道至難，非上士不能行之。乘奔牛驚馬，未足諭其瞼墜矣。卿性多淫，得無當用此自戒乎？如京言，慮隆不得度世也。
　　漢武帝外傳竟