太上靈寶朝天謝罪大懺
　　經名：太上靈寶朝天謝罪大懺。十卷。底本出處：《正統道藏》洞真部威儀類。
　　太上靈寶朝天謝罪大懺卷之一
　　爾時，元始上帝、太上道君、太上老君在大羅天上玉清聖境，大福天中坐七寶紫微之臺，大會群仙，講演真一妙法，施大威力，布大祥光。普照無極世界善惡因緣，開示一切眾生，令知宿命罪福、過去未來、三世報應之事。
　　是時，諸天大聖燒香朝拜，列班侍衛，仰聽法音。元始上帝放九色神光、徹照諸天下及萬國，威神變化，洞徹無閡，皎在目前，猶如指掌。左右群仙乘此威光，得見諸天，善惡因緣，內外備盡。見有大聖高真，項負圓光，身相嚴妙，或駕景乘空，騰龍馭鶴，飛雲步虛，鸞輿鳳蓋，遨遊八極，逍遙無為，神通自在。或見天仙地仙、金童玉女、無鞅數眾，福德快樂。或見諸仙持旛執節，燒香散華，分身變化。或見飛天神王、善惡童子，巡遊人間，條錄善惡，以奏諸天。或見日月宮殿、星宿寶宮、山河海嶽靈官，考校人民，善惡功過，毫分不失。時有十華真人與諸天大聖，燒香朝拜，上奏至尊，今日得詣瓊軒，觀聽妙會，忝侍左右，願施威力，建大法橋，接引群倫，咸使得道，永出塵迷。
　　是時元始上帝告左右侍真曰：卿等群仙，隨吾祥光，下觀萬國大地，山河兆民，善惡報應。崇建功德、廣種福田者，一一皆受諸天人福。見有帝王后妃、將相大臣，正殿燒香，廣陳法會，修奉齋醮，轉經禮懺，為一切人天禳災祈福。見有帝王后妃、將相大臣、卑身下物，廣持百寶，供養諸天。見有帝王后妃、將相大臣，建立宮觀，塑造聖像，轉經禮拜，為一切人天廣求福利。見有帝王后妃、將相大臣，散施財寶，救濟貧窮老病困苦。見有帝王后妃、將相大臣，常行慈悲，不殺不害，不奢不費，常行儉約。見有道士賢者，修建靈觀星壇，寫經造像。見有道士賢者，斷穀休糧，清淨身心，誦習經典。見有道士賢者，放生續命，濟惠貧乏。見有道士賢者，翹勤星漢，以求輕舉。見有道士賢者，忠孝君親，慈愛知友。見有帝王國主、文武大臣，遊獵殺害，傷殘百姓。見有帝王國主、文武大臣，酷虐嚴刑，人民困弊。見有帝王國主、文武大臣，貪淫貪慾，恣縱六情，宴樂無度。見有帝王國主、文武大臣、毀壞宮觀，燒除法宇。見有帝王國主、文武大臣，輕慢出家，陵辱法師，苦痛刑害。見有帝王國主、文武大臣，輕慢天地、日月、星辰，鴆毒善人。見有男女誹謗出家法身，於宮觀中行諸淫慾，殺害群毛，穢汙福地。見有男女殺害父母，五逆不孝，違天負地，不信罪福。見有男女偷盜常住三寶，供養財物，花果旛幢。見有男女背道叛師，違盟負誓，抵債欺心。見有男女柳鎖牢獄，鞭笞拷掠，殘害身形。見有男女六形不具，癡聾瘖啞，手足攣縮。見有男女愚癡憨騃，風癩類狂。見有男女毒蟲猛獸，吞螫搏噬。見有男女中道分離，不終於親。見有男女子母分張，賣身奴婢。見有男女身體破裂，蟲爛膿血。又見地獄，足履刀山，肢體斷壞。又見地獄，手攀劍樹，肢節分張。又見地獄，吞火食炭，遍身煙出。又見地獄，碓擣磑磨，屑屑如粉。又見地獄，身抱銅柱，形體焦枯。又見地獄，身外鐵床，脂流火爛。又見地獄，鑊湯煎煮，漬潰爛壞。又見地獄，鋸解身形，遍體流血。又見地獄，硤石逼身，毛孔迸血。又見地獄，身涅寒冰，遍身破裂。又見地獄，頭戴火山，身面焦枯。又見地獄，鐵鳥啄睛，皮肉分張。又見地獄，拔出其舌，鐵錐刺之。又見地獄，摙汲溟波，以灌四瀆。又見地獄，負石填河，晝夜不息。又見有受身餓鬼者。又見有受身六畜、牛羊、堵狗者。又見有受身邊夷下賤者。又見有受身六疾、聾盲瘖啞、手攣腳跛者。又見有受身蟲獸蠅者。又見有受身溷蟲於泥中者。又見有受身惡蟲、鳥獸、魚鼈、蝦蟹者。
　　是時，法會中一切大聖神仙，見諸天諸地中，有如此報應因緣，罪福不同。不知前生何修，今身何犯；前生何福，今身何罪。或是先世種因，殃流子孫。或是一身積釁，受此業報。伏願天尊大慈，賜垂開悟。令一切群生曉悟宿命因緣，罪福報應，諸天賞罰，毫分不差。若啟心救拔，依稟聖言，皆獲超度。元始天尊再謂左右侍真曰：下界若有至人信士，發無上道意，大捨財寶，救濟貧乏，放生續命，建七寶妙臺，立三清聖像，建節燒香，大醮天地百靈、天宮星宿、百珍供養者，吾遣太一救苦天尊於太極宮中開丹簡紫文，出天尊懿號，稱揚讚歎，吟詠洞章，乞削落九幽長夜之魂，解釋先祖父母歷劫辛苦，罪殃纏結。並皆原放，魂生天堂，逍遙無為，衣食自然。增無量福，消無量罪。功德巍巍，皆得超度。是故燒香，歸身皈命，五體投地。
　　志心朝禮，
　　玉清聖境虛無自然元始天尊，
　　上清真境太上道君靈寶天尊，
　　太清仙境太上老君道德天尊，
　　太上昊天至尊金闕玉皇上帝，
　　南極星主紫微上宮天皇大帝，
　　中天星主紫微中宮北極大帝，
　　承天效法厚德光大后土皇地祇，
　　南極長生大帝統天元聖天尊，
　　東極青華大帝太一救苦天尊，
　　貞明大聖九天應元雷聲普化天尊，
　　九天雷祖大帝除災濟物天尊，
　　紫微碧玉宮太一大天帝保制劫運天尊，
　　六天洞淵大帝伏魔上上太一天尊，
　　六波天主帝君普施法潤天尊，
　　九天可韓司丈人朱陵度命天尊，
　　九天採訪使應元保運妙化天尊，
　　東方九炁天中青靈始老洞空天尊
　　南方三炁天中丹靈真老洞清天尊，
　　西方七炁天中皓靈皇老洞虛天尊，
　　北方五炁天中五靈玄老洞微天尊，
　　中央一炁天中玄靈元老洞真天尊。
　　志心朝禮，東方玉寶皇上天尊。
　　志心朝禮，玉音妙真天尊。
　　志心朝禮，上元普朗天尊。
　　志心朝禮，洞明朱極天尊。
　　志心朝禮，安樂丹元天尊。
　　志心朝禮，真相七朗天尊。
　　志心朝禮，金仙妙彩天尊。
　　志心朝禮，又玄重玄天尊。
　　志心朝禮，靈真妙成天尊。
　　志心朝禮，上宮玄光天尊。
　　志心朝禮，大道明廣天尊。
　　志心朝禮，解脫玄化天尊。
　　志心朝禮，開靜紫清天尊。
　　志心朝禮，法海經寶天尊。
　　志心朝禮，丹元洞視天尊。
　　志心朝禮，妙樂丹素天尊。
　　志心朝禮，雲宮大行天尊。
　　志心朝禮，金簡妙樂天尊。
　　志心朝禮，太清真道天尊。
　　志心朝禮，真嚴常濟天尊。
　　志心朝禮，逍遙三光天尊。
　　志心朝禮，太元玄老天尊。
　　志心朝禮，正啟空寂天尊。
　　志心朝禮，最妙丹元天尊。
　　志心朝禮，瓊威法海天尊。
　　志心朝禮，高運空霄天尊。
　　志心朝禮，保運開命天尊。
　　志心朝禮，妙尊靜玄天尊。
　　志心朝禮，應化渾成天尊。
　　志心朝禮，洞玄八景天尊。
　　志心朝禮，道運玄化天尊。
　　志心朝禮，金玄凝光天尊。
　　志心朝禮，德光合成天尊。
　　志心朝禮，因果玄會天尊。
　　志心朝禮，太玄道運天尊。
　　志心朝禮，真空東華天尊。
　　志心朝禮，應明大運天尊。
　　志心朝禮，真元萬道天尊。
　　志心朝禮，洞陽應玄天尊。
　　志心朝禮，高皇丹天天尊。
　　志心朝禮，至運明化天尊。
　　志心朝禮，上品內明天尊。
　　志心朝禮，懸珠妙光天尊。
　　志心朝禮，至德應功天尊。
　　志心朝禮，仙嚴常濟天尊。
　　志心朝禮，解脫運明天尊。
　　志心朝禮，上運應道天尊。
　　志心朝禮，聖王臨軒天尊。
　　志心朝禮，昇玄洞靈天尊。
　　志心朝禮，凝彩金相天尊。
　　志心朝禮，妙樂朱宮天尊。
　　志心朝禮，無量克成天尊。
　　志心朝禮，救生法雲天尊。
　　志心朝禮，長生大聖天尊。
　　志心朝禮，運明太玄天尊。
　　志心朝禮，妙觀仙京天尊。
　　志心朝禮，功至德成天尊。
　　志心朝禮，隱明聖真天尊。
　　志心朝禮，高運文朗天尊。
　　志心朝禮，道空真際天尊。
　　志心朝禮，照迷靈仙天尊。
　　志心朝禮，妙金寶藏天尊。
　　志心朝禮，如意化成天尊。
　　志心朝禮，文明玄道天尊。
　　志心朝禮，遍明廣運天尊。
　　志心朝禮，運明廣行天尊。
　　志心朝禮，上宮瓊煥天尊。
　　志心朝禮，妙樂凝玄天尊。
　　志心朝禮，金藏妙彩天尊。
　　志心朝禮，妙道化明天尊。
　　志心朝禮，長存紫元天尊。
　　志心朝禮，常開祕藏天尊。
　　志心朝禮，西靈感化天尊。
　　志心朝禮，瓊煥法海天尊。
　　志心朝禮，自在神通天尊。
　　志心朝禮，冠法太清天尊。
　　志心朝禮，金宮妙彩天尊。
　　志心朝禮，廣道景明天尊。
　　志心朝禮，保生開徧天尊。
　　志心朝禮，瓊海會法天尊。
　　志心朝禮，東華法寶天尊。
　　志心朝禮，開光丹景天尊。
　　志心朝禮，道廣神廣天尊。
　　志心朝禮，開朗智功天尊。
　　志心朝禮，三宮法通天尊。
　　志心朝禮，丹真天皇天尊。
　　志心朝禮，延筭元慧天尊。
　　志心朝禮，響道濟運天尊。
　　志心朝禮，上運行澄天尊。
　　志心朝禮，洞玄八威天尊。
　　志心朝禮，玉宮開化天尊。
　　志心朝禮，隨行應緣天尊。
　　志心朝禮，道開空洞天尊。
　　志心朝禮，運明慧行天尊。
　　志心朝禮，真仙普朗天尊。
　　志心朝禮，真品澄清天尊。
　　志心朝禮，真文八會天尊。
　　志心朝禮，遍道真會天尊。
　　志心朝禮，因果寶祕天尊。
　　志心朝禮，丹天煥明天尊。
　　志心朝禮，太元上真天尊。
　　志心朝禮，隨願往生天尊。
　　志心朝禮，慈悲救苦真人。
　　志心朝禮，慈悲救度真人。
　　志心朝禮，慈悲大惠真人。
　　志心朝禮，慈悲真人。
　　志心朝禮，妙覺真人。
　　志心朝禮，慈慧真人。
　　志心朝禮，慧相真人。
　　志心朝禮，明解真人。
　　志心朝禮，善覺真人。
　　志心朝禮，慈念真人。
　　志心朝禮，智觀真人。
　　志心朝禮，慈愛真人。
　　志心朝禮，常樂真人。
　　志心朝禮，啟元天師。
　　志心朝禮，道光天師。
　　志心朝禮，開化天師。
　　志心朝禮，進仙天師。
　　志心朝禮，重光天師。
　　志心朝禮，朗清天師。
　　元始上帝告諸神仙曰：吾今以此天尊寶號、真人、天師名位，遣玉清真人，齎往下界，萬國九州，散布人天，傳寫禮誦。若有修真之士、集福之民，或遇八節三元、本命生日，上為帝王國主，燒香散花，珍異百果，大醮星辰，供養名山洞府、得道神仙。安鎮國祚，與天常存，萬邦熙洽，四海同文。神昇金闕，名列玉清，天無氛穢，萬國咸寧，功德巍巍，福禧無極。
　　志心朝禮，
　　王屋山小有清虛洞天仙官，
　　委羽山大有空明洞天仙官，
　　西域山太玄極真洞天仙官，
　　西玄山三玄極真洞天仙官，
　　青城山寶仙九臺洞天仙官，
　　天台山上清玉平洞天仙官，
　　羅浮山朱明耀真洞天仙官，
　　茅山金壇華陽洞天仙官，
　　林屋山左神幽墟洞天仙官，
　　括蒼山神德隱玄洞天仙官，
　　霍橦山霍林洞天仙官，
　　東嶽泰山青帝真君，
　　蓬玄太空洞天仙官，
　　南嶽衡山赤帝真君，
　　朱陵太虛洞天仙官，
　　西嶽華山白帝真君，
　　太極總仙洞天仙官，
　　北嶽常山黑帝真君，
　　太一總玄洞天仙官，
　　中嶽嵩山黃帝真君，
　　上帝司真洞天仙官，
　　峨眉山虛靈太妙洞天仙官，
　　廬山仙靈詠真洞天仙官，
　　四明山赤水洞天仙官，
　　陽明山極玄洞天仙官。
　　元始上帝再告左右侍真曰：吾今以此經散布萬國九州，十方世界。若有奉道之民，發無上道意，遇三元八節之日，為帝王國主、儲君太子，燒香朝禮，轉念三清寶號、天尊真人名位者，安鎮國祚，保天長存，世世不絕，長為人君。
　　沖妙先生朝謝金闕上帝而獻頌曰：
　　上帝降命，聖筭綿長。金枝挺秀，玉葉彌芳。五星順序，七曜垂芒。赫赫煌煌，空洞靈章。福我聖皇，寶祚無疆。天清地寧，萬宇輝光。
　　太上靈寶朝天謝罪大懺卷之一竟
　　太上靈寶朝天謝罪大懺卷之二
　　爾時，元始上帝，於赤明劫初，在玉清大羅天上，南丹開陽上館火鍊宮中，大會群仙，四方天帝、無量天人、玉童玉女，持符執節，燒香散花。吟詠洞章，旋遶天寶妙臺；龍燭鳳燈，羅列照耀至尊。聖德巍巍；歎未聞見。是時，元始上帝以大威力，布大祥光，普照十方，無量國土，皆同一相，表裹開通，一如琉璃，清瑩無礙。十方大聖、一切侍真，隨至尊祥光，下見十方萬國九州，山河大地，人民苦樂，地獄天堂，罪福果報，如在目前。是時諸天神王、三府靈官，列班朝禮，進呈天下國土人民罪福之籍，一一分明，並無差忒。是時，有玉清真人、金華真人與會中一切神仙，燒香跼蹐，朝拜至尊。今日忝預法筵，面禮慈光，觀聽法音，開導塵迷，咸使悟道，實為夙慶。
　　元始上帝告左右侍真曰：吾嘗在玉清天中下觀一切兆民。積善崇福者，皆有福報。見有廣造經像、立觀度人、布施齋戒、濟生度死、普救一切者，生天王國主身、供養三寶、燒香然燈、誦經禮拜、廣建福田、救災拔難者，生皇后國母身、信樂經法，持齋念道，布施貧乏者，生富貴聰明身、常行慈悲、濟生度死、崇奉三寶、燒香不怠者，生清淨出家身、信奉修行，供養星辰者，生長命清淨端正身、成就宮觀、建立靈壇者，生大富貴聰明身、布施救貧、成就功德無所悋惜者，生天人中身、不殺不盜、不嫉不害者，生長命具足身、供養三寶、憐念一切、慈悲於物者。生高上豪貴身、子孫昌盛、長命富貴者，從供養天尊大道星辰中來。夫妻和睦、男女柔順者，從不隔恩愛中來。在處得人敬仰、甘膳美衣者，從敬奉天地、禮信三寶中來。見世尊勝豪貴、人見畏懼者，從敬信三寶中來。出家法身、為人敬奉者，從說法教化中來。富貴巍巍、永劫不衰者，從布施成就功德中來。身心清淨、智慧明了者，從護持經法中來。所居快樂、無諸災厄者，從放生救物、不害眾生中來。子孫豐足、富貴長壽者，從廣行布施求福中來。女人降生貴子、夫婦常敬愛者，從道場教化信心中來。形容端正、笑語柔和、眾人恭敬者，從供養三寶、持奉經戒中來。已上福報，皆生世祖禰陰德種植，致得今身之報。或一身積善，致使宿命善因，得福無量。
　　元始上帝再謂左右神仙曰：吾見毀壞天尊星辰、大道形像者，死入九幽地獄，酆都考罰。萬劫方生病癩百蟲、啖噬臭穢身。訾毀三洞經籙法典、改換品帙者，死入地獄，考罰百劫，方生野獸舌根爛壞身。誹謗出家法身者，見世蟲癩、過去生六畜身。破壞宮觀靈壇、毀拆真館者，見世眉鬚墮落，身體爛壞，過去生毒蛇餓虎身。不敬天尊大道星辰者，見世愚癡憨瘓，過去生六畜鳥獸身。不信經法宿命報對者，見世為奴婢、過去生蠻夷虜狄身。輕慢出家法身、穢汙三寶福地者，見世跛璧、過去生猜狗身。淫犯出家、陵辱法師者，見世形容腥臭、過去生糞穢廁溷毒蟲身。邪淫好色、不別尊卑者，見世風邪、過去生六畜猜羊牛馬身。偷盜常住財物及四輩信施衣帛者，過去生顛狂愚癡身。偷盜三寶花果蔬菜齋食者，見世得消渴飢病、過去生餓虎毒蛇身。偷盜齋醮供養法食者，見世逢霹靂惡鬼殺害、過去生蟒蛇毒蟲身，又生餓狗毒猲身。罵詈出家法身惡言陵辱者，見世得風癇惡疾、過去生狂狗猛獸身。破齋犯戒者，見世遭逢牢獄、過去生蠅蛆螻蟻身。殺害眾生恣心宰殺者，見世得短命疾病、牢獄考决身。食肉貪殺六畜者，見世百病困苦、過去生麋鹿野獸身。嗜酒過度、好食葷辛臭穢者，見世風狂猛火焚燒、過去生猿猴身。死入地獄鑊湯中。又見一切眾生，見世手腳斷壞、拳縮跛足者，從不敬三寶星辰中來。兩眼雙盲、舌根爛壞者，從毀訾經教、輕忽三寶中來。瘖啞不能言語、鼻塞不聞香臭者，從誑說出家、不信經法中來。眉毛墮落、唇攐舌露、鼻梁崩倒者，從破壞道場、誹謗三寶中來。顛狂迷妄、形容醜陋者，從嗊嗃傲慢、非笑出家法身中來。劫賊相逢、傷害財物者，從劫奪三寶、常住財物中來。水溺漂沉、魚龍傷害者，從損壞三寶常住中來。火燒灼爛、毒蛇吞噬者，從殺害出家、毀拆觀舍中來。毒蟲入口、吐血穢汙者，從惡口咒詛、叫喚鬼神中來。毒蟲入孔竅、食啖虎狼、猛獸傷害者，從陰謀毒害欺心中來。父母妻子離隔、常不同居、晝夜相罵者，從嫉妬姦淫、破人和合、離人骨肉中來。媅淫不避親疏好醜者，從豬狗六畜中來。嗜肉好殺、嗜酒猖狂者，從魚鼈蝦蟆、毒蟲猛獸中來。身體穢汙、不淨臭穢者，從科蚪毒蟲中來。牛馬六畜者，從殺生負諱抵債中來。野獸麞鹿蝮蝎蟒蛇者，從嫉妬毒害陰謀中來。餓虎豺狼者，從欺陵劫奪殺傷中來。廁溷穢蟲蝦蟆科蚪螻蟻者，從輕褻三寶、不生敬信中來。猘犬野豬魚鼈怪蟲者，從背師棄本、違犯經教中來。燕雀鳩鴒者，從評論經法、自作口業中來。鷹鸇鷙鳥者，從犯觸出家、破毀經教中來。墮子落胎、腹大項細者，從非笑三寶、傲誕出家中來。牢獄枷鎖、考掠切身者，從諂毒阿黨、殘虐貧下中來。鞭掊楚撻、枷鎖牢獄者，從毒害貪虐中來。貓犬野豻豺狼狐貉者，從貪悋虛誕嬌詐中來。鼠融蜈蚣蛐蜓生身者，從陰毒妬害中來。蜂躉蠍毒蝘蜓蜥蜴者，從咒詛出家、欺忽三寶中來。蜘蛛曲蟮蚊( )蚤蝨者，從慢法輕道、笑謗經籍中來。邊夷下賤、禿頭斷髮、眼深鼻長、身體腥穢者，從殺生邪淫、不信因緣中來。
　　元始天尊告左右侍真曰：已上罪業，死經地獄受諸考罰，歷劫受罪，方得此身。亦有見世業報，生身所犯業報因緣，一一明示，各須澄心懺悔，獲福無量。
　　元始天尊再告左右侍真曰：下界若有奉道信心男女，發無上誠心，為皇后貴妃、七廟天宗、歷世貴族，建三清寶座，五帝星壇，掛旛獻花，百珍異果，然香點燈，大醮星辰，拔贖魂儀者，吾遣太乙救苦天尊，開朱陵之闕丹簡紫籙，出天尊懿號，讚歎稱揚，吟詠洞章，解釋九幽滯魄，宿業釋散，五道開通，逍遙無為，超生福果。一切罪犯，並得消除。是故燒香，歸身歸命，五體投地。
　　志心朝禮，
　　玉清聖境虛無自然元始天尊，
　　上清真境太上道君靈寶天尊，
　　太清仙境太上老君道德天尊，
　　太上昊天至尊金闕玉皇上帝，
　　南極星主紫微上宮天皇上帝，
　　中天星主紫微中宮北極大帝，
　　承天效法厚德光大后土皇地祇，
　　南極長生大帝統天元聖天尊，
　　東極青華大帝太乙救苦天尊，
　　貞明大聖九天應元雷聲普化天尊，
　　九天雷祖大帝除災濟物天尊，
　　紫微碧玉宮太一大天帝保制劫運天尊，
　　六天洞淵大帝伏魔上上太一天尊，
　　六波天主帝君普施法潤天尊，
　　九天可韓司丈人朱陵度命天尊，
　　九天採訪使應元保運妙化天尊，
　　東方九炁天中青靈始老洞空天尊，
　　南方三炁天中丹靈真老洞清天尊，
　　西方七炁天中皓靈皇老洞虛天尊，
　　北方五炁天中五靈玄老洞微天尊，
　　中央一炁天中玄靈元老洞真天尊。
　　志心朝禮，南方玄真萬福天尊。
　　志心朝禮，湛寂法雲天尊。
　　志心朝禮，智力方便天尊。
　　志心朝禮，東華開化天尊。
　　志心朝禮，三天獨尊天尊。
　　志心朝禮，太清道成天尊。
　　志心朝禮，朱玄妙道天尊。
　　志心朝禮，惠遍道運天尊。
　　志心朝禮，敷恩丹景天尊。
　　志心朝禮，太清五帝天尊。
　　志心朝禮，真戒寶敷天尊。
　　志心朝禮，應明高運天尊。
　　志心朝禮，愛樂大洞天尊。
　　志心朝禮，玄廣道運天尊。
　　志心朝禮，天皇上帝天尊。
　　志心朝禮，法性徧開天尊。
　　志心朝禮，遍悟上元天尊。
　　志心朝禮，道運神開天尊。
　　志心朝禮，凝彩神暎天尊。
　　志心朝禮，無為應妙天尊。
　　志心朝禮，救苦慈航天尊。
　　志心朝禮，神道妙運天尊。
　　志心朝禮，玄範法通天尊。
　　志心朝禮，至德寶明天尊。
　　志心朝禮，常開光明天尊。
　　志心朝禮，鏡心妙光天尊。
　　志心朝禮，浮雲法王天尊。
　　志心朝禮，開慈靈廣天尊。
　　志心朝禮，璚琚法寶天尊。
　　志心朝禮，玄道明文天尊。
　　志心朝禮，萬運徧道天尊。
　　志心朝禮，真人仙暎天尊。
　　志心朝禮，真尊仙道天尊。
　　志心朝禮，玉山紫館天尊。
　　志心朝禮，常行運明天尊。
　　志心朝禮，無滯至真天尊。
　　志心朝禮，言成真道天尊。
　　志心朝禮，上道明照天尊。
　　志心朝禮，清源大願天尊。
　　志心朝禮，等觀重玄天尊。
　　志心朝禮，不二至性天尊。
　　志心朝禮，明徧慧道天尊。
　　志心朝禮，果成虛無天尊。
　　志心朝禮，道運慧空天尊。
　　志心朝禮，玄通妙達天尊。
　　志心朝禮，南極寶輪天尊。
　　志心朝禮，真空真寂天尊。
　　志心朝禮，化被無際天尊。
　　志心朝禮，運明神行天尊。
　　志心朝禮，太清七寶天尊。
　　志心朝禮，開清護生天尊。
　　志心朝禮，金明極緣天尊。
　　志心朝禮，靜定德重天尊。
　　志心朝禮，玉帝太玄天尊。
　　志心朝禮，無礙等真天尊。
　　志心朝禮，三界寂然天尊。
　　志心朝禮，解脫照空天尊。
　　志心朝禮，救物應念天尊。
　　志心朝禮，明響真道天尊。
　　志心朝禮，湛然三元天尊。
　　志心朝禮，空洞無礙天尊。
　　志心朝禮，霞煥上宮天尊。
　　志心朝禮，法寶靈顏天尊。
　　志心朝禮，金神玉寶天尊。
　　志心朝禮，太清洞視天尊。
　　志心朝禮，煥明丹天天尊。
　　志心朝禮，妙金光素天尊。
　　志心朝禮，七暎北元天尊。
　　志心朝禮，正真戒生天尊。
　　志心朝禮，上仙延筭天尊。
　　志心朝禮，中宮大行天尊。
　　志心朝禮，響明上道天尊。
　　志心朝禮，大行西靈天尊。
　　志心朝禮，廣訓仙靈天尊。
　　志心朝禮，重悟紫清天尊。
　　志心朝禮，垂範玉清天尊。
　　志心朝禮，晨極天皇天尊。
　　志心朝禮，大慧玄明天尊。
　　志心朝禮，丹光決定天尊。
　　志心朝禮，德解上元天尊。
　　志心朝禮，玄輝仙德天尊。
　　志心朝禮，譬喻方便天尊。
　　志心朝禮，紫清普果天尊。
　　志心朝禮，護生開霞天尊。
　　志心朝禮，寂然化虛天尊。
　　志心朝禮，空清諸有天尊。
　　志心朝禮，明響神道天尊。
　　志心朝禮，玄會冥感天尊。
　　志心朝禮，黃光運明天尊。
　　志心朝禮，度脫真品天尊。
　　志心朝禮，慧道照明天尊。
　　志心朝禮，隨願往生天尊。
　　志心朝禮，慈悲救苦真人。
　　志心朝禮，慈悲救度真人。
　　志心朝禮，慈悲大惠真人。
　　志心朝禮，慈觀真人。
　　志心朝禮，等救真人。
　　志心朝禮，慧空真人。
　　志心朝禮，寶相真人。
　　志心朝禮，玄覺真人。
　　志心朝禮，空朗真人。
　　志心朝禮，等相真人。
　　志心朝禮，慈朗真人。
　　志心朝禮，曜靈真人。
　　志心朝禮，清定天師。
　　志心朝禮，定邪天師。
　　志心朝禮，收鬼天師。
　　志心朝禮，制魔天師。
　　志心朝禮，斬邪天師。
　　志心朝禮，啟天天師。
　　元始上帝告諸天神王曰：吾今以此經，遣金華真人，齎往下方，散布十方三界，使一切人民轉誦。或有奉道之民、清信男女，遇本命生日，為皇后貴妃、太子天親，大醮天地、日月、星辰、名山、洞府、得道神仙，詠誦天尊、真人、天師名號者，即有十天善神營護修奉之民，上奏天府，永消世戹，長沐天恩，鎮居鳳閣，日奉伏明，功德巍巍，獲福無量。
　　志心朝禮，
　　太白山真德洞天仙官，
　　西山天寶極真洞天仙官，
　　大溈山好生玄上洞天仙官，
　　灊山天柱司玄洞天仙官，
　　鬼谷山太玄司真洞天仙官，
　　武夷山昇真元化洞天仙官，
　　玉笥山太秀法樂洞天仙官，
　　華蓋山容城大玉洞天仙官，
　　蓋竹山長曜寶元洞天仙官，
　　都嶠山寶玄洞天仙官，
　　白石山瓊秀長真洞天仙官，
　　句漏山玉闕寶圭洞天仙官，
　　九嶷山朝真太虛洞天仙官，
　　洞陽山洞陽永觀洞天仙官，
　　幕阜山洞真太玄洞天仙官，
　　大酉山大酉華妙洞天仙官，
　　金庭山金庭崇妙洞天仙官。
　　元始上帝再告左右侍真曰：吾今以此經散布萬國九州，徧使人天禮念。迎祥集福，保命延生。若有善信男女，遇三元八節，燒香轉禮三清寶號、金華真人名位。上願皇后貴妃、太子天親，禮拜供養，集福延生，永光寶曆，世世不絕，長居紫庭。
　　沖妙先生燒香朝謝金闕上帝而獻頌曰：
　　西靈聖母，貴曳瓊琚。鸞臺鳳閣，密從宸輿。虹光貫斗，月瑩太虛。穆清宮禁，永鎮天居。
　　太上靈寶朝天謝罪大懺卷之二竟 
　　爾時，元始上帝在無上大羅天中，玉京金闕之內，坐天寶妙臺，與太上玉晨道君，太上聖祖太清老君，大集群仙，敷揚妙法，講演經戒。是時，諸天大聖，一切眾真，燒香散花，持旛執節，吟詠洞章，步虛讚歎，功德巍巍，未聞未見。今日得詣寶軒，列班侍立，恭聽法音，願賜開度。
　　是時，元始上帝告左右侍真曰：吾以威光普照無極世界，下土兆民，一切群生。愚癡暗昧沉迷世網，媅滯六慾，不能自覺，常處苦惱，流浪生死，並不開悟。若有善信男女能發無上道意，為一切眾生，立三清寶座、五帝靈壇，掛旛獻花，燒香朝禮，轉念經懺；為先祖宗親、亡過父母、妻子眷屬，滅除罪犯，使身心清淨，常味靈音，不墮惡道，常行信奉，懺謝前生今世。舉心運心，生不信奉心，誹謗三寶、毀壞三寶、穢汙三寶、戲弄三寶、罵詈三寶、咒詛三寶、欺忽三寶、傲誕三寶、嗊嗃三寶，訾毀經籙，評論真偽，改易妄言，強辯是非，分別深淺，言議短長，形容不淨，衣服不淨，手腳不淨，口氣不淨，飲酒食肉，啖嚼葷辛，口出穢言，心不恭敬。或不淨手，或不燒香，或不漱口，或不沐浴，即入靈壇，觸犯尊像，穢辱真聖神仙、天王力士、玉女金童、直壇靈官。或對三清至真經法、出家法師，生不恭敬，形容傲誕，不肯信奉。或乘車馬直入宮觀靈壇，逼近尊像，狼藉福地。或見持齋受戒，永不信奉。或見禮經齋醮，即便破亂，以為妖妄。或入道場法席，高聲大語，惱觸法眾。或發言舉意，道說是非，較量真偽。或倚恃三寶，方便求財。或假法教化，誑惑百姓。或費用三寶財物，以養己身。或恐愶出家，求其長短，以取財物，養育妻子。諸如上罪，無量無邊。今日發露心誠，朝謝天地三寶星辰，為先祖父母、見存眷屬，起懇首陳，乞滅除罪犯，內外清淨，咸獲超度。
　　元始上帝再告左右侍真曰：吾傷下土兆民，見存在世，三業六根，罪業深重，長行殺戮，行諸苦酷，不念慈心，殺害群毛，食啖六畜。或為父母及己身、兄弟、妻兒、延諸親族、眾集鄉閭，傷害眾生，不計頭數。或殺牛羊、驢馬、豬狗、鷄豚依人養牧芻豢之屬。或殺麞鹿、狐兔、虎豹豺狼依泊山林野獸之屬。或殺鵝鴨、鳥鵲、鳩鴿、鴟鳶、鳧鶩、鵁鶄飛禽之屬。或殺蟲蛇虺蠍蜂蠆蚰蜓蜈蚣蜙蝑螻蟻之屬。或殺黿鼉、魚鼈、螺蚌、蝦蟆、螯蟹、蟛蜞水蟲之屬。或殺蜣蜋、蟻蠓、蝜蟠、螟蛉、蠍蠋、丘蚓小蟲之屬。或殺蚊、蚤蝨、蜉蝣、蠌蝝、蝡、蛸翹化生之屬。或飛鷹走犬，張羅布網，殺害眾生。或放火燒山，窮林竭澤，殺害眾生。或持弓矢刀杖，殺害眾生。或手揉足踏，坐按臥捺，殺害眾生。或畊田種作，打牆立壁，殺害眾生。或竪造舍宇，穿坑出土，拆籬作障，殺害眾生。或剖胎破卵，熱湯潑地，殺害眾生。或對經像靈壇宮觀，殺害眾生。或禱祀鬼神，或為嗔怒，殺害眾生。或命絕手中。或身亡刀下。或斷其頭足。或剝裂皮毛。或猛火煎燒。或沸湯燖煮。或生分子母，斷其胎育。或固絕命根，令其磨滅。或殺賢人道士。或殺老弱女男。或殺債主冤家。或殺四方良善。或恐殺、怖殺、毒藥殺、咒殺、罵殺。或自殺、教殺，諸如上殺，舉手動身，殺害無數，無量無邊，罪業深重，不忍聽聞。今日若有奉道男女，傾心露懇，朝天禮謝，拜表上章，大醮三官，放生續命，布施財寶，救濟孤貧，燒香行道，吟詠洞章，步虛禮懺。為七世祖彌、亡過父母、一切宗親懺滌罪犯，改惡修善，洗滌身心，所求皆遂，所望皆成。所救宗親，咸得超度，神仙接引，逍遙無為，名上南宮，得歸人道，獲福無量。
　　元始上帝再告左右侍真曰：下界若有清信奉道之民，或為水族介蟲、蛟龍魚鼈、蝦螺蚌蛤、濕居毒獸、一切魚龍，建三清寶座、五帝靈壇，燒香然燈，上章拜表，懺謝水居業重之罪者，吾遣太一救苦天尊於雲樓青簡、金文寶藏，出天尊懿號，徧使人天稱揚讚歎，吟詠洞章，思神念道，乞削落明真九幽、長夜之函，使一切水族介蟲，離苦解脫，滅無量罪、成獲超度。是故燒香，歸身歸命，五體投地。
　　志心朝禮，
　　玉清聖境虛無自然元始天尊，
　　上清真境太上道君靈寶天尊，
　　太清仙境太上老君道德天尊，
　　太上昊天至尊金闕玉皇上帝，
　　南極星主紫微上宮天皇大帝，
　　中天星主紫微中宮北極大帝，
　　承天效法厚德光大后土皇地祇，
　　南極長生大帝統天元聖天尊，
　　東極青華大帝太乙救苦天尊，
　　貞明大聖九天應元雷聲普化天尊，
　　九天雷祖大帝除災濟物天尊，
　　紫微碧玉宮太一大天帝保制劫運天尊，
　　六天洞淵大帝伏魔上上太一天尊，
　　六波天主帝君普施法潤天尊，
　　九天可韓司丈人朱陵度命天尊，
　　九天採訪使應元保運妙化天尊，
　　東方九炁天中青靈始老洞空天尊，
　　南方三炁天中丹靈真老洞清天尊，
　　西方七炁天中皓靈黃老洞虛天尊，
　　北方五炁天中五靈玄老洞微天尊，
　　中央一炁天中玄靈元老洞真天尊。
　　志心朝禮，西方太妙至極天尊。
　　志心朝禮，行明上道天尊。
　　志心朝禮，蕭然紫桂天尊。
　　志心朝禮；凝尊金容天尊。
　　志心朝禮，凝光金洞天尊。
　　志心朝禮，三光神耀天尊。
　　志心朝禮，紫清九仙天尊。
　　志心朝禮，天中大行天尊。
　　志心朝禮，廣運道空天尊。
　　志心朝橙，上真道運天尊。
　　志心朝禮，仙道運度天尊。
　　志心朝禮，朱光重玄天尊。
　　志心朝禮，大廣運明天尊。
　　志心朝禮，隨順世間天尊。
　　志心朝禮，玄寂一乘天尊。
　　志心朝禮，金殿妙尊天尊。
　　志心朝禮，逍遙三乘天尊。
　　志心朝禮，觀行仙靈天尊。
　　志心朝禮，飛天法王天尊。
　　志心朝禮，清元訓廣天尊。
　　志心朝禮，太和一乘天尊。
　　志心朝禮，真運明行天尊。
　　志心朝禮，金慈玉寶天尊。
　　志心朝禮，開明解智天尊。
　　志心朝禮，解脫重玄天尊。
　　志心朝禮，最勝空明天尊。
　　志心朝禮，解脫暉光天尊。
　　志心朝禮，戒生法王天尊。
　　志心朝禮，妙寶金城天尊。
　　志心朝禮，寂然太真天尊。
　　志心朝禮，洞元萬果天尊。
　　志心朝禮，素王妙樂天尊。
　　志心朝禮，玄應洞聽天尊。
　　志心朝禮，普慈光暎天尊。
　　志心朝禮，天仙無礙天尊。
　　志心朝禮，真覺仙靈天尊。
　　志心朝禮，徧悟玄會天尊。
　　志心朝禮，善果隨受天尊。
　　志心朝禮，妙勝重玄天尊。
　　志心朝禮，妙道明光天尊。
　　志心朝禮，凝寂金寶天尊。
　　志心朝禮，因緣無隱天尊。
　　志心朝禮，光明高運天尊。
　　志心朝禮，大乘五為天尊。
　　志心朝禮，青華主筭天尊。
　　志心朝禮，運明慧通天尊。
　　志心朝禮，萬仙救生天尊。
　　志心朝禮，金景妙寂天尊。
　　志心朝禮，行成仙道天尊。
　　志心朝禮，徧周六道天尊。
　　志心朝禮，明化神運天尊。
　　志心朝禮，上景真空天尊。
　　志心朝禮，妙彩朱威天尊。
　　志心朝禮，運道丹天天尊。
　　志心朝禮，洞元仙嚴天尊。
　　志心朝禮，洞元萬功天尊。
　　志心朝禮，丹質妙光天尊。
　　志心朝禮，朱湛妙果天尊。
　　志心朝禮，法海廣華天尊。
　　志心朝禮，方期洞元天尊。
　　志心朝禮，無等應感天尊。
　　志心朝禮，運明仙慶天尊。
　　志心朝禮，妙寂金鏡天尊。
　　志心朝禮，三天照明天尊。
　　志心朝禮，洞靈朱明天尊。
　　志心朝禮，慧功普朗天尊。
　　志心朝禮，洞靈果明天尊。
　　志心朝禮，普度丹景天尊。
　　志心朝禮，慧炬上靈天尊。
　　志心朝禮，拔苦慈慧天尊。
　　志心朝禮，妙湛金彩天尊。
　　志心朝禮，仙道廣度天尊。
　　志心朝禮，道運高應天尊。
　　志心朝禮，道運真行天尊。
　　志心朝禮，丹元無礙天尊。
　　志心朝禮，度人北元天尊。
　　志心朝禮，無邊徧被天尊。
　　志心朝禮，開化王宮天尊。
　　志心朝禮，妙道應明天尊。
　　志心朝禮，至照道運天尊。
　　志心朝禮，大梵中仙天尊。
　　志心朝禮，神通照道天尊。
　　志心朝禮，救生上化天尊。
　　志心朝禮，諸天玉真天尊。
　　志心朝禮，金山疑然天尊。
　　志心朝禮，道運萬空天尊。
　　志心朝禮，玉華妙樂天尊。
　　志心朝禮，增益善智天尊。
　　志心朝禮，真相靜明天尊。
　　志心朝禮，雲宮重玄天尊。
　　志心朝禮，開朗神解天尊。
　　志心朝禮，天皇真君天尊。
　　志心朝禮，救生中元天尊。
　　志心朝禮，普朗真人天尊。
　　志心朝禮，虛無性常天尊。
　　志心朝禮，玄紀戒生天尊。
　　志心朝禮，隨方自然天尊。
　　志心朝禮，最勝方便天尊。
　　志心朝禮，漸妙玄會天尊。
　　志心朝禮，德解洞玄天尊。
　　志心朝禮，洞元仙寶天尊。
　　志心朝禮，慧炬太真天尊。
　　志心朝禮，神至響明天尊。
　　志心朝禮，遍空飛駕天尊。
　　志心朝禮，太玄寶丹天尊。
　　志心朝禮，一切增益天尊。
　　志心朝禮，行明高運天尊。
　　志心朝禮，隨願往生天尊。
　　志心朝禮，慈悲救苦真人。
　　志心朝禮，慈悲救度真人。
　　志心朝禮，慈悲大慧真人。
　　志心朝禮，景虛真人。
　　志心朝禮，平等真人。
　　志心朝禮，大慈真人。
　　志心朝禮，好生真人。
　　志心朝禮，景上真人。
　　志心朝禮，等曜真人。
　　志心朝禮，靖慧真人。
　　志心朝禮，智明真人。
　　志心朝禮，妙慧真人。
　　志心朝禮，明虛真人。
　　志心朝禮，部錄天師。
　　志心朝禮，上奏天師。
　　志心朝禮，除死天師。
　　志心朝禮，定生天師。
　　志心朝禮，保護天師。
　　志心朝禮，普濟天師。
　　元始天尊再告左右侍真曰：吾今出此天尊真人、天師名號，遣金華真人齎往下方，散布萬國九州，使一切人民，懺悔朝謝。或有清信賢者，每遇本命生日，燒香諷誦，醮謝天地，洞府神仙即有記名，神王落死，神王上生，神王錄其功德，奏上諸天。金帛豐足，永保安寧。或為儲君太子、公主天親，迎祥集慶，大醮星辰，獲福無量。
　　志心朝禮，
　　麻姑山丹霞洞天仙官，
　　仙都山玄都祈仙洞天官，
　　青田山青田大鶴洞天仙官，
　　鍾山朱湖太生洞天仙官，
　　良常山良常方會洞天仙官，
　　紫蓋山紫玄洞照洞天仙官，
　　天目山太極玄蓋洞天仙官，
　　桃源山白馬玄光洞天仙官，
　　金華山金華洞元洞天仙官，
　　海上東嶽廣桑山青帝洞仙官，
　　海上南嶽長離山赤帝洞仙官，
　　海上西嶽麗農山白帝洞仙官，
　　海上北嶽廣野山黑帝洞仙官，
　　海上中嶽崑崙山黃帝洞仙官。
　　元始上帝再告左右侍真曰：吾今遣太一真人齎此經，散布萬國九州，徧使人天禮念，延生保命，集福消災。若有奉道之民，遇三元八節、本命生辰，轉禮三清寶號、十方真人名位者，身堅體固，永保長生，獲福無量。
　　沖妙先生燒香朝謝金闕上帝而獻頌曰：
　　挺秀雍熙運，日奉至尊前。身居龍鳳闕，名籍繼諸仙。燒香謝天蔭，長誦希夷篇。千生臻百福，列位清微天。永處逍遙境，長享福自然。
　　太上靈寶朝天謝罪大懺卷之三竟
　　太上靈寶朝天謝罪大懺卷之四
　　爾時，元始上帝在大羅天上玉京金闕紫微天臺，大會群仙，敷演妙法，救度天人，咸使悟道，不歷諸苦，施大威德，放大光明，普照萬國，一切罪福，俱在目前，甚深微妙，方便開度，一切地獄窮魂，苦毒無量，痛楚難言。並蒙恩救拔，不溺沉淪，咸得超度。
　　是時，元始上帝慈悲廣洽，更開要道，使過去未來俱霑利益，再告左右侍真曰：人之稟生，同資一氣；及乎誕育，命係三元。壽夭吉凶，富貴貧賤，因緣罪福，善惡生死，各逐宿命根源，悉有報應，隨其業力，永不差移，如影隨形，似聲應響。上元正月十五日，天曹天官主錄，百司上詣天闕，進呈世人罪福之籍。七月十五日中元，地官主錄，百司上詣天闕，進呈世人罪福之籍。十月十五日下元水官水府，百司上詣天闕，進呈世人罪福之籍。三元之日，與三界十方、四司五帝、善惡童子、一切靈官上朝金闕元始座前，考校男女生死之籍，罪福因緣及九幽地獄、水府窮魂，姓名黑簿。此時若有善信男女，能發自然道意，建造紫微寶臺，玉京寶山，樓閣臺榭，百寶莊嚴，香花供養，燒香行道，吟詠洞章，然燈放生，步虛法事，布施發願，謝過上章，大建齋醮，虔告天地，晝夜不怠者，吾當遣十天真人、諸天神仙、三界四司、救苦靈童下降人間，齊到道場，為其滅罪，保佑生人。使國土安寧，男女歡泰，眾善齊降，諸惡不生。地獄苦魂，一時解脫。克生天上快樂，無為率土太平。功德巍巍，獲福無量。
　　元始上帝再告左右侍真曰：吾見十方無極世界，十方天王造三十二層天臺寶盤。悉以紫金、珠玉、錦穀，紫網寶蓋，紫節旌幢，百花飲食，器物百珍，仙樂搖曳，徧滿虛空，來詣道場羅列供養。爾時天尊以神通威力，變此會中國土，悉是琉璃，洞徹內外，皆同一色遠近，平等不殊，三界十方，同霑福慶，喜樂難言。九幽罷對，五苦停酸，國土安寧，人民長壽。
　　元始上帝再告左右侍真曰：下界若有善信男女，請道士法師，常於三元節日，宣說經戒，罪福因緣，懺悔自己，受身不淨，臭穢四大，浮脆假合，念念無常，三業六根，構造諸惡，漸染成愆，輪迴生死，墮落三塗，九幽地獄，受諸苦惱，吞火食炭，鑊湯煎煮，足履刀山，手攀劍樹，磑磨碓擣，鋸解錐劖，鐵鳥啄睛，鐵犁畊舌，牛頭亂拷，鐵杖負身，膿血流離，身體爛壞，沉淪黑闇，流轉泥犁，負石填河，晝夜拷掠。一入酆都地獄，萬劫難原，皆是眾生業力自受。若有善信男女能發善心，為七世祖禰及見存己身、父母骨肉，五苦三塗、窮魂餓鬼、畜生囚徒、老病眾生，造玉京高座、紫微天臺，掛旛獻花，百珍供養，醮謝星宿，拜表上章，禮懺燒香，滅諸罪源，咸皆超度。
　　元始天尊告左右侍真曰：若有善信男女於三元節日，為一切人天建造齋醮，轉經禮懺，供養天尊神仙、列曜星宿、地府百司，為祖考父母，發片善心，精誠不退，過去未來、三世父母，獲福無量，滅諸罪犯。
　　元始上帝告左右侍真曰：吾見下土兆民，多有凶禍，邪鬼所害。可為先亡祖考、父母尊親，五臘之日是天地開赦，宜建齋行道，禮懺上章，救拔先祖，咸得超度，獲福無量。正月一日，天臘之日，五帝神仙集於青天安寶華林青靈闕中，校定世人罪福之籍；五月五日，地臘之日，五帝神仙集於丹天梵寶昌陽丹靈朱闕，校定世人罪福之籍；七月七日，道德臘之日，五帝神仙集於金門素靈闕中，校定世人罪福之籍；十月一日，民歲臘之日，五帝神仙集於玄天洞陰黑靈闕中，校定世人罪福之籍；十二月遇臘日，是王侯臘之日，此日五方五帝集於玄都玉京元靈戊己金闕元始上帝八景殿中，校定世人罪福之籍。此五臘日皆是天地合攢之日，定吉凶死生簿籍。若有男女為過去先祖父母，禮懺上表謝罪，滅除黑簿罪升度七祖父母，入名上清，皆得超度。夫五臘日者，皆生人九祖、父母，幽嶽鬼魂。此日為酆都北陰大帝引出責問，久處陰司，年代積罪，結釁端由及子孫姓名、墳墓所在。如積劫未有追贖，因此日延累生人引問得子孫親姻、九族姓名為生人罪狀，積釁幽司，九族延滅。此日可為先祖亡過父母，上表懺謝宿愆，追拔幽塗，皆亡人一一得之。常日祭祀，不可得違，為酆都幽深，難為通徹，沐賴真猷，皆得宿愆，解釋幽司，不欲久滯。死魂久滯，則天曹責及幽司官吏，亦責及生人。轉福為禍，災難自此而生。若有至孝男女此日修奉齋醮，即黑簿除名，獲福無量，皆得超度。
　　元始上帝告左右侍真曰：下界眾生，識見不同；習惡造善，根基各異。今說要言，各宜信奉。若眾生好殺害損傷者，即以慈悲門攝之。若偷盜劫奪財物者，即以分義門攝之。若邪婬放蕩者，即以貞潔門攝之。若怪貪悋惜者，即以布施門攝之。若瞋怒鬬爭者，即以歡喜門攝之。若愚癡顛倒者，即以方便門攝之。若綺言浮華者，即以簡正門攝之。若妄語虛誑者，即以信順門攝之。若惡口咒詛者，即以誦念門攝之。若兩舌惡罵者，即以讚歎門攝之。若飲酒食肉過度者，即以齋戒門攝之。若誹謗訾毀者，即以講說門攝之。若倨傲輕慢者，即以禮拜門攝之。若剛彊豪健者，即以柔弱門攝之。若不信罪福宿命者，即以因緣門攝之。若執擊有無者，即以中道門攝之。若是非彼我者，即以平等門攝之。若貪濁穢汙者，即以清淨門攝之。若堅固不移者，即以輪轉門攝之。若造作不休者，即以無為門攝之。若局守不變者，即以圓轉門攝之。若躁競不安者，即以靜定門攝之。若煩惱不釋者，即以解脫門攝之。若憂悲不樂者，即以逍遙門攝之。以此二十四門常攝一切，眾生不亦樂乎。
　　元始上帝曰：吾本以無攝為攝，勸化眾生。眾生既悟，亦無攝因。若能持奉，獲福無量。
　　元始上帝再告左右侍真曰：下界兆庶，若有清信奉道之民，為九祖先遠父母幽魂，或於古觀靈壇，或在本家淨室，建三清寶座、點七曜明燈，燒香行道，吟詠洞章，轉禮經懺，大醮諸天，精誠不怠者，吾遣太乙救苦天尊，於九炁天宮開七寶雲樓、青簡金文，出天尊懿號，下降人間，徧使人天禮念，為削落九幽長夜玉匱之函，使七祖超度，魂上南宮，神仙接引，逍遙無為，獲福無量。是故燒香，歸身歸命，五體投地。
　　志心朝禮，
　　玉清聖境虛無自然元始天尊，
　　上清真境太上道君靈寶天尊，
　　太清仙境太上老君道德天尊，
　　太上昊天至尊金闕玉皇上帝，
　　南極星主紫微上宮天皇大帝，
　　中天星主紫微中宮北極大帝，
　　承天效法厚德光大后土皇地祇，
　　南極長生大帝統天元聖天尊，
　　東極青華大帝太乙救苦天尊，
　　貞明大聖九天應元雷聲普化天尊，
　　九天雷祖大帝除災濟物天尊，
　　紫微碧玉宮太一大天帝保制劫運天尊，
　　六天洞淵大帝伏魔上上太一天尊，
　　六波天主帝君普施法潤天尊，
　　九天可韓司丈人朱陵度命天尊，
　　九天採訪使應元保運妙化天尊，
　　東方九炁天中青靈始老洞空天尊，
　　南方三炁天中丹靈真老洞清天尊，
　　西方七炁天中皓靈皇老洞虛天尊，
　　北方五炁天中五靈玄老洞微天尊，
　　中央一炁天中玄靈元老洞真天尊。
　　志心朝禮，北方玄上玉宸天尊。
　　志心朝禮，玄明真仙天尊。
　　志心朝禮，玄會慈恩天尊。
　　志心朝禮，朱光妙果天尊。
　　志心朝禮，妙果四極天尊。
　　志心朝禮，無礙十華天尊。
　　志心朝禮，運明靜行天尊。
　　志心朝禮，運明真文天尊。
　　志心朝禮，妙果正因天尊。
　　志心朝禮，黃道運明天尊。
　　志心朝禮，法海寶福天尊。
　　志心朝禮，運明太虛天尊。
　　志心朝禮，萬行靜定天尊。
　　志心朝禮，金相凝神天尊。
　　志心朝禮，靈融應體天尊。
　　志心朝禮，上運智道天尊。
　　志心朝禮，靈真丹天天尊。
　　志心朝禮，運明妙空天尊。
　　志心朝禮，元一天皇天尊。
　　志心朝禮，無等開元天尊。
　　志心朝禮，至道智明天尊。
　　志心朝禮，齊物高勝天尊。
　　志心朝禮，清響無等天尊。
　　志心朝禮，靈顏妙光天尊。
　　志心朝禮，上靈光照天尊。
　　志心朝禮，明廣慧道天尊。
　　志心朝禮，拔苦慈解天尊。
　　志心朝禮，四宮真境天尊。
　　志心朝禮，大洞體玄天尊。
　　志心朝禮，洞玄開度天尊。
　　志心朝禮，金光妙湛天尊。
　　志心朝禮，結成騫林天尊。
　　志心朝禮，雲宮法燈天尊。
　　志心朝禮，至玄運道天尊。
　　志心朝禮，慧光三天天尊。
　　志心朝禮，自然流鈴天尊。
　　志心朝禮，靜明玉帝天尊。
　　志心朝禮，普朗業行天尊。
　　志心朝禮，丹霍法成天尊。
　　志心朝禮，寶林一乘天尊。
　　志心朝禮，應會開闡天尊。
　　志心朝禮，隨方傳法天尊。
　　志心朝禮，中千常一天尊。
　　志心朝禮，道運真空天尊。
　　志心朝禮，上天妙嚴天尊。
　　志心朝禮，長樂丹元天尊。
　　志心朝禮，救生萬化天尊。
　　志心朝禮，文真廣運天尊。
　　志心朝禮，地皇神尊天尊。
　　志心朝禮，皓素無等天尊。
　　志心朝禮，華景一乘天尊。
　　志心朝禮，正一三天天尊。
　　志心朝禮，玉宮雲營天尊。
　　志心朝禮，延壽慧真天尊。
　　志心朝禮，重玄德真天尊。
　　志心朝禮，流慈自然天尊。
　　志心朝禮，七暎妙光天尊。
　　志心朝禮，太洞七元天尊。
　　志心朝禮，上洞朱極天尊。
　　志心朝禮，雲宮平等天尊。
　　志心朝禮，道運光空天尊。
　　志心朝禮，妙寶金緣天尊。
　　志心朝禮，妙善真濟天尊。
　　志心朝禮，丹紫無為天尊。
　　志心朝禮，大運化道天尊。
　　志心朝禮，紫極中華天尊。
　　志心朝禮，延壽仙靈天尊。
　　志心朝禮，法海瓊音天尊。
　　志心朝禮，妙玄北真天尊。
　　志心朝禮，真觀神真天尊。
　　志心朝禮，妙玄道運天尊。
　　志心朝禮，西明感化天尊。
　　志心朝禮，期度仙道天尊。
　　志心朝禮，廣明大道天尊。
　　志心朝禮，開度解脫天尊。
　　志心朝禮，仙靈普朗天尊。
　　志心朝禮，朱宮妙樂天尊。
　　志心朝禮，救生空觀天尊。
　　志心朝禮，明智玄道天尊。
　　志心朝禮，果成仙道天尊。
　　志心朝禮，徧道上運天尊。
　　志心朝禮，方便冥感天尊。
　　志心朝禮，仙真南極天尊。
　　志心朝禮，玄通長樂天尊。
　　志心朝禮，正真法成天尊。
　　志心朝禮，一切常度天尊。
　　志心朝禮，無為丹元天尊。
　　志心朝禮，寶明大度天尊。
　　志心朝禮，朱因高尊天尊。
　　志心朝禮，無等清響天尊。
　　志心朝禮，化成仙道天尊。
　　志心朝禮，運明妙照天尊。
　　志心朝禮，戒生明行天尊。
　　志心朝禮，上道運明天尊。
　　志心朝禮，妙果朱素天尊。
　　志心朝禮，寂然紫度天尊。
　　志心朝禮，金剛妙彩天尊。
　　志心朝禮，拔苦慈恩天尊。
　　志心朝禮，真空二炁天尊。
　　志心朝禮，度戹應變天尊。
　　志心朝禮，九幽拔罪天尊。
　　志心朝禮，隨願往生天尊。
　　志心朝禮，慈悲救苦真人。
　　志心朝禮，慈悲救度真人。
　　志心朝禮，慈悲大惠真人。
　　志心朝禮，明皇真人。
　　志心朝禮，照理真人。
　　志心朝禮，普度真人。
　　志心朝禮，至極真人。
　　志心朝禮，普救真人。
　　志心朝禮，慈覺真人。
　　志心朝禮，玉臺真人。
　　志心朝禮，金玄真人。
　　志心朝禮，妙玄真人。
　　志心朝禮，自在真人。
　　志心朝禮，變化天師。
　　志心朝禮，神妙天師。
　　志心朝禮，皇上天師。
　　志心朝禮，萬福天師。
　　志心朝禮，太極天師。
　　志心朝禮，玉晨天師。
　　元始上帝告諸神仙曰：吾今降此天尊真人天師位號，遣太清真人，齎往下方，散布萬國九州一切人天轉誦。若有善信男女、臻道之人，每遇八節三元、生辰本命，轉禮經懺、醮謝天地，為三軍萬姓、一切含生，燒香朝謝，使門戶昌隆，世世榮盛，子孫聰慧，壽祿延永，功德巍巍，永消世戹。
　　志心朝禮，
　　東海廣德之神龍宮官屬，
　　南海洪聖廣利之神龍宮官屬，
　　西海廣潤之神龍宮官屬，
　　北海廣澤之神龍宮官屬，
　　江漬廣源之神龍宮官屬，
　　河漬靈源之神龍宮官屬，
　　淮讀長源之神龍宮官屬，
　　濟讀清源之神龍宮官屬，
　　淛江水府之神龍宮官屬，
　　吳江水府之神龍宮官屬，
　　楚江水府之神龍宮官屬，
　　荊江水府之神龍宮官屬，
　　揚子江水府之神龍宮官屬，
　　湘江水府之神龍宮官屬，
　　松江水府之神龍宮官屬，
　　南江水府之神龍宮官屬，
　　漢江水府之神龍宮官屬，
　　元始上帝再告左右侍真曰：吾今降下此經，散布十方世界，徧使人天禮念，獲生生福，滅世世罪，所求皆遂，所願皆成，世間若有奉道之民、善信之家，每遇本命生日，八節三元，燒香禮誦，大建齋醮，諷詠三清寶號、真人名位，上願三公輔弼，將相寀寮，拜表上章，迎祥集福，永臻富貴，長保遐齡。
　　沖妙先生燒香朝謝金闕上帝而獻頌曰：
　　天生明哲，來贊昌期。冰稜玉峭，鳳質鸞姿。燮調元化，力贊雍熙。農歌綠野，兵戢四夷。長臻五福，永集天祺。
　　太上靈寶朝天謝罪大懺卷之四竟
　　太上靈寶朝天謝罪大懺卷之五
　　爾時，金闕大聖元始上帝在九清妙境五雲天宮御寶雲玉座，大會群仙，敷演真一妙法，廣度群生，咸使超悟。是時，太上道君、太上老君與諸天大聖、妙行真人、九天上真、四司五帝一切神仙，皆駕五色璚輪、八景翠輿、飛雲寶蓋、十絕靈旛、龍旂鳳葆，燒香散花，遊空步虛，吟詠洞章，旋遶劫仞寶臺，朝讚齊唱元始上帝，咸皆欣慶。是時，至尊以大威德，放七寶神光，照曜太空，下及無極世界、九幽長夜地獄，善惡報應，一一皆見。于時，東方九炁天君侍真靈官上朝金闕；于時，南方三炁天君侍真靈官上朝金闕；于時，西方七炁天君侍真靈官上朝金闕；于時，北方五炁天君侍真靈官上朝金闕；于時，中央一炁天君侍真靈官上朝金闕。列班焚香，進呈天下兆庶生死罪福之籍。須臾，萬變宮殿臺榭皆悉，水精、琉璃、珊瑚、琥珀雕琢莊嚴，麒麟、獅子備衛左右，各赴寶座，講說酆都地獄生死之籙。忽聞地獄死魂，受對考罰，痛聲號絕。又見死魂無託，冥闇之中，鬼官不錄。是時五帝上問：此輩罪人，是何業報，受拷痛切難任。伏願天慈，特垂救度。
　　元始上帝謂帝君曰：下元生人，死魂受考。為前生，不忠不孝，君臣不義，父子不慈，不敬三光，不信罪福，欺師謗道，反逆宗親，廣殺物命，縱恣貪婬，司命奪筭，壽無定年，死魂報對，劫盡無解。此人為前生耽酒嗜肉，殺戮無度，不造善功，專行不道，年筭未盡，被六天洞宮鬼神，乘人罪釁，放其毒疫，夭傷人命，水火、盜賊、疫癘、刀兵危難，困苦官私，口舌枷鎖，迍騫令人，所為不遂，年月歲久，遭遇不少。又見風雷之獄，常有黑風震雷，霹靂飛戈，衝突罪人，分散肢體，穿穴五臟，萬劫受苦，晝夜不息。又見火翳之獄，有諸罪人，吞火食炭，為火所燒，頭面焦燎，頭戴火山，皮膚骨肉，節節生火，萬劫受苦，晝夜不息。又見金剛之獄，有諸罪人，金鎚鐵杖，亂拷無數，肢體爛壞，筋骨零落，鐵叉穿腹，金鎚塞心，萬劫受苦，晝夜不息。又見溟泠之獄，有諸罪人，沉沒寒冰，劍戟霜刃，衝斷筋骨，百毒之汁，以灌其上，五體零落，心腹破壞，萬劫受苦，晝夜不息。又見銅柱地獄，有諸罪人，身上銅柱，大火猛焰，令諸罪人，手抱足登，表裹焦爛，腹背膿潰，萬劫受苦，晝夜不息。又見屠割地獄，有諸罪人，身被倒懸，刀劍割體，四肢筋脉，皮膚五藏，皆有刀刃割切，其中罪人，血流滿地，非可堪忍，萬劫受苦，晝夜不息。又見火車地獄，有諸罪人，五車裂體，四肢分散，或身處火車，東西南北，一一車輪，皆有兵刃，隨輪運轉，割切罪人，加諸猛火，燒炙焦爛，萬劫受苦，晝夜不息。又見鑊湯地獄，有諸罪人，身被鐵叉，叉入鑊湯，五體煮漬，四肢爛潰，膿血臭穢，不可堪忍，萬劫受苦，晝夜不息。
　　是時，元始上帝、十方救苦天尊、救度真人，施大威光，假六通慧，力令諸罪魂，閉目靜思，自識宿命生存之日，造諸惡業。或手弒君父不孝二親，或誹謗真仙，或殘傷兄弟，或謀反師尊，或婬犯骨肉，或劫賊殺害，或屠割孤貧、以強陵弱。以貴虐殘，或穢慢靈文，或陰賊嫉妬，或惡口兩舌，或鬬亂善人，積劫以來，所犯諸罪，一時頓憶。各各明了，倍增悲惱，願求解脫，咸乞救度。
　　元始上帝再告侍真曰：吾見諸罪人，曠劫以來，不信經懺，唯罪是修，遂使名書惡簿，身沒九幽，魂滯三塗，無由解脫。若有清信男女，發心為上世亡魂、父母眷屬，建齋行道，拜表上章，濟接孤貧，放生續命者，吾遣太乙救苦天尊於紫微上宮開三天奧藏、七部瓊篇、蘂簡琅函，出天尊懿號，下降人間，讚歎諷誦，吟詠洞章，消滅罪犯，削落九幽長夜。玉匱之函，遍使一切罪魂，離苦解脫，隨願往生，逍遙無為，咸獲超度。是故燒香，歸身歸命，五體投地。
　　志心朝禮，
　　玉清聖境虛無自然元始天尊，
　　上清真境太上道君靈寶天尊，
　　太清仙境太上老君道德天尊，
　　太上昊天至尊金闕玉皇上帝，
　　南極星主紫微上宮天皇大帝，
　　中天星主紫微中宮北極大帝，
　　承天效法厚德光大后土皇地祇，
　　南極長生大帝統天元聖天尊，
　　東極青華大帝太乙救苦天尊，
　　貞明大聖九天應元雷聲普化天尊，
　　九天雷祖大帝除災濟物天尊，
　　紫微碧玉宮太一大天帝保制劫運天尊，
　　六天洞淵大帝伏魔上上太一天尊，
　　六波天主帝君溥施法潤天尊，
　　九天可韓司丈人朱陵度命天尊，
　　九天採訪使應元保運妙化天尊，
　　東方九炁天中青靈始老洞空天尊，
　　南方三炁天中丹靈真老洞清天尊，
　　西方七炁天中皓靈皇老洞虛天尊，
　　北方五炁天中五靈玄老洞微天尊，
　　中央一炁天中玄靈元老洞真天尊。
　　志心朝禮，東北方度仙上聖天尊。
　　志心朝禮，慈暎度苦天尊。
　　志心朝禮，高勝天師天尊。
　　志心朝禮，金靜玉寶天尊。
　　志心朝禮，照度仙道天尊。
　　志心朝禮，上元四明天尊。
　　志心朝禮，妙尊金真天尊。
　　志心朝禮，洞玄內祕天尊。
　　志心朝禮，光相寶開天尊。
　　志心朝禮，萬元洞明天尊。
　　志心朝禮，無等寶照天尊。
　　志心朝禮，神通真觀天尊。
　　志心朝禮，太虛一乘天尊。
　　志心朝禮，湛然丹林天尊。
　　志心朝禮，應真法寂天尊。
　　志心朝禮，中玄道運天尊。
　　志心朝禮，解脫思議天尊。
　　志心朝禮，慧元三天天尊。
　　志心朝禮，神智道運天尊。
　　志心朝禮，權實洞玄天尊。
　　志心朝禮，上洞飛經天尊。
　　志心朝禮，上帝地皇天尊。
　　志心朝禮，入妙寂然天尊。
　　志心朝禮，無量妙行天尊。
　　志心朝禮，上洞三天天尊。
　　志心朝禮，金光常湛天尊。
　　志心朝禮，太玄明解天尊。
　　志心朝禮，洞真玉虛天尊。
　　志心朝禮，聖真小有天尊。
　　志心朝禮，丹紫緣感天尊。
　　志心朝禮，上宮平等天尊。
　　志心朝禮，玄紀七聖天尊。
　　志心朝禮，上元上品天尊。
　　志心朝禮，寶藏法海天尊。
　　志心朝禮，寶臺法海天尊。
　　志心朝禮，隨聲救苦天尊。
　　志心朝禮，萬靈寶真天尊。
　　志心朝禮，朱鏡妙尊天尊。
　　志心朝禮，西靈寶真天尊。
　　志心朝禮，運晨明道天尊。
　　志心朝禮，真運遍明天尊。
　　志心朝禮，金聖凝湛天尊。
　　志心朝禮，輪東華法天尊。
　　志心朝禮，思真延壽天尊。
　　志心朝禮，金靈妙寂天尊。
　　志心朝禮，萬運明廣天尊。
　　志心朝禮，明玄神運天尊。
　　志心朝禮，真空道訓天尊。
　　志心朝禮，道應慧朗天尊。
　　志心朝禮，自然神寶天尊。
　　志心朝禮，妙寶玄元天尊。
　　志心朝禮，化明至道天尊。
　　志心朝禮，明朗上運天尊。
　　志心朝禮，慧明高運天尊。
　　志心朝禮，最勝光相天尊。
　　志心朝禮，常導三有天尊。
　　志心朝禮，黃老地皇天尊。
　　志心朝禮，道運玄會天尊。
　　志心朝禮，太元一相天尊。
　　志心朝禮，真道廣成天尊。
　　志心朝禮，神慧道運天尊。
　　志心朝禮，真法成天天尊。
　　志心朝禮，上靈瓊華天尊。
　　志心朝禮，高運明行天尊。
　　志心朝禮，虛玄光明天尊。
　　志心朝禮，七映北真天尊。
　　志心朝禮，開明一切天尊。
　　志心朝禮，本際上靈天尊。
　　志心朝禮，道德真空天尊。
　　志心朝禮，祕藏善開天尊。
　　志心朝禮，救苦東華天尊。
　　志心朝禮，清靈玉光天尊。
　　志心朝禮，决定太清天尊。
　　志心朝禮，虛道慧運天尊。
　　志心朝禮，救生正真天尊。
　　志心朝禮，高勝度命天尊。
　　志心朝禮，八明北真天尊。
　　志心朝禮，廣敷真戒天尊。
　　志心朝禮，廣明真道天尊。
　　志心朝禮，行明大運天尊。
　　志心朝禮，戒生化成天尊。
　　志心朝禮，丹紫空道天尊。
　　志心朝禮，妙尊金華天尊。
　　志心朝禮，無量北真天尊。
　　志心朝禮，明化高道天尊。
　　志心朝禮，真淵無滯天尊。
　　志心朝禮，上元化度天尊。
　　志心朝禮，受持玄會天尊。
　　志心朝禮，仙靈普慈天尊。
　　志心朝禮，五老梵行天尊。
　　志心朝禮，威光金絢天尊。
　　志心朝禮，護魂無滯天尊。
　　志心朝禮，無礙自然天尊。
　　志心朝禮，上品福慶天尊。
　　志心朝禮，寶映仙飛天尊。
　　志心朝禮，妙元朱光天尊。
　　志心朝禮，大聖長樂天尊。
　　志心朝禮，九幽拔罪天尊。
　　志心朝禮，隨願往生天尊。
　　志心朝禮，慈悲救苦真人。
　　志心朝禮，慈悲救度真人。
　　志心朝禮，慈悲大惠真人。
　　志心朝禮，解脫真人。
　　志心朝禮，洞玄真人。
　　志心朝禮，救苦真人。
　　志心朝禮，洞神真人。
　　志心朝禮，濟苦真人。
　　志心朝禮，降魔真人。
　　志心朝禮，等照真人。
　　志心朝禮，金景真人。
　　志心朝禮，玉光真人。
　　志心朝禮，光明真人。
　　志心朝禮，救死天師。
　　志心朝禮，護生天師。
　　志心朝禮，度命天師。
　　志心朝禮，度人天師。，
　　志心朝禮，好生天師。
　　志心朝禮，好善天師。
　　元始上帝告左右侍真曰：吾今遣太華真人，以此天尊、真人、天師位號，齎往下界，散布萬國九州，一切人天，轉禮誦念，上消天災，下禳毒害。若有修真之士、重道之民，本命生辰，為三公輔弼、將相寀僚、大醮星辰，轉禮經懺，永臻五福，常保三元。品秩穹崇，壽齡延永，獲福無量。
　　志心朝禮，
　　地肺山福地仙官聖眾，
　　蓋竹山福地仙官聖眾，
　　清遠山福地仙官聖眾，
　　安山福地仙官聖眾，
　　石磕山福地仙官聖眾，
　　東仙源福地仙官聖眾，
　　青嶼山福地仙官聖眾，
　　郁木洞福地仙官聖眾，
　　赤水山福地仙官聖眾，
　　丹霞洞福地仙官聖眾，
　　君山福地仙官聖眾，
　　焦源福地仙官聖眾，
　　靈墟山福地仙官聖眾，
　　沃洲福地仙官聖眾，
　　天姥岑福地仙官聖眾，
　　若耶溪福地仙官聖眾，
　　金庭山福地仙官聖眾，
　　馬嶺山福地仙官聖眾，
　　鵝羊山福地仙官聖眾，
　　洞真墟福地仙官聖眾，
　　光天壇福地仙官聖眾，
　　洞宮福地仙官聖眾，
　　清玉壇福地仙官聖眾，
　　陶公山福地仙官聖眾。
　　元始天尊告左右侍真曰：吾今遣太華真人齎此經，散布萬國九州，徧使人天禮誦，延生集福，保命消災。若有奉道之民，遇三元八節、本命生辰，修齋禮拜，念誦三清寶號、天尊名位，願三軍萬姓、普天兆庶、一切含生，燒香修奉者，眾聖護門，永臻壽祿，增無量福，消無量罪。
　　沖妙先生朝謝金闕上帝而獻頌曰：
　　煥赫空洞章，靈音震九天。至真開寶蘊，傳受希夷篇。寶偈今仍遇，靈文拔祖先。救度長夜魂，上登朱陵天。虔心尊所奉，朝謝虛皇前。
　　太上靈寶朝天謝罪大懺卷之五竟
　　太上靈寶朝天謝罪大懺卷之六
　　爾時，元始上帝在大羅天宮黃金殿內七寶幃中，大顯威神，祥光輝爍，照曜天地。真仙侍衛、無鞅數眾，建節捧香，羅列左右，步虛旋繞，讚歎至尊。時見天仙、地仙、水仙各整威儀，上朝金闕，進呈萬國九州兆民生死罪福之目，姓名功過，毫分不失。
　　是時，元始上帝謂左右侍真曰：吾觀一切有情，皆是虛假，念念滅壞，曾不暫停，苦惱輪迴，凡夫不覺，三途往返，萬劫辛酸，受身生身，煩惱纏縛，皆由妄想，顛倒執見，關心生死存亡，不能自出，甚可哀傷。是時，法會中有金華真人、廣福真人端簡整佩，出班燒香，朝拜金闕上帝：臣等積善深厚，位列玉清，得侍左右，恭聽法音，開示群品。今見下方一切眾生，不顧宿命，不遵經法，是非爭競，六識昏迷，五毒縈心。造業之時，無所畏懼。或叫喚鬼神，以為救助；或上指三光七祖，以為盟誓。六親相殘，傷殺無道，臨命終時，戀其室宅財寶，愛惜本身，顧憐妻女，心迫情切。或發惡願，債主冤家，俱在目前，沉淪五道，無由解脫。伏願天慈大開恩宥，救度群倫，出離幽冥，咸使悟道。是時，元始上帝告侍真曰：吾觀下界眾生，妄想顛倒，皆從心起。強生分別，擊念在心，觸境生迷，舉心皆妄。當自定志，智慧觀身，骨肉肌膚、形骸毛髮、六根四大、五藏百神，諦想思惟，總無實處。共相假合，結聚成身。表裹尋求，我在何處。身既是假，心即成空。空假非真，悉為妄想。是非憎愛，貪著色聲，香味觸法，嫉妬慳貪，殺盜邪婬，綺言惡罵，凡諸作業，泯爾皆除。內外清虛，自悟真道。
　　元始上帝告侍真曰：汝等定智觀身，總無實處。人之執見者，為六根三業未淨。一曰眼根，二曰耳根，三曰鼻根，四曰舌根，五曰身根，六日意根。夫六根者，能生諸業。猶如草木生諸花葉子實，展轉六情六賊六慾，能生諸業。若能用智慧思惟、六根諸業皆盡。夫三業者，一者身業，二者心業，三者口業。身則殺盜邪婬，心則慳貪瞋怒，口則綺言妄語。惡口兩舌，共成十惡，諦思十惡，悉是浮虛。但自三業及六
　　根漸自除滅，損之又損，久能行之，真道自悟。
　　元始上帝告左右侍真曰：吾念下界眾生，歷劫以來，運心起意，多有虛妄，並不真淳，多有綺言。或於天尊聖像前，行諸綺言。或於經法道場前，行諸綺言。或於父母尊親前，行諸綺言。或於賢人長者前，行諸綺言。或於豪貴長者前，行諸綺言。或於聰明識解前，行諸綺言。或於諸天聖眾日月星辰前，舉心皆行綺言，其罪深重。今日恭對三寶靈壇前懺謝，咸乞蕩除，吾念眾生，立身運心，綺言妄語，惡口兩舌，嫉妬勝己，鬥亂是非，離人骨肉，反虛成實，轉偽為真。今日懺悔，皆令清淨，得入信根。
　　元始上帝告左右侍真曰：吾觀下界眾生，立身以來，眼耳鼻舌，起意造惡，殺生偷盜，邪婬放蕩，慳貪瞋怒，愚癡顛倒，綺言妄語，惡口兩舌，嫉妬勝己，飲酒食肉，違犯三光，背真向偽，信邪倒見，禱祀鬼神，不奉三寶，訾毀嗊嗃，輕慢傲誕，媅滯色慾，染習香味，沉迷觸法，內造外作，展轉相生。六根互起，更相成愆，罪根增長，念念成非，有無量罪數，結習來久，總在身中，不可稱計。一發念心，皆得清淨，猶如明鑑塵埃，蒙蔽脂垢，積聚生翳，內外不明。一旦遇良工，拂拭磨洗，表裹光徹，遠近洞照，還復如初。何以故？性本清淨，人生亦爾；神本清淨，無諸滓穢。但受形之後，漸染成愆，六根六情，六賊六慾，六識分別，妄作穢弊，生身障翳，失其真性，流浪生死，動入罪根，報對相纏，便入地獄，受諸苦惱，萬劫輪轉。吾以慈悲憐念眾生，故從劫到劫，轉輪人間，或生夷夏，或老或少，或貴或賤，種種方便教化，度脫眾生。經教流傳，開悟一切，使離苦惱，永出泥犁。但眾生智劣，不能解悟，我今為汝分別罪福因緣，令一切眾生，悉得解脫。
　　元始上帝謂眾真曰：若有下方善信男女受持此經，燒香懺悔，洗滌身中一切苦惱，悉得清淨，消無量無邊宿根惡業。諸天上聖，一切神仙，常欲令人勤燒香懺悔，則有十天善神保護，眾聖護持。若罪根結身，內外纏縛，則惡神考害，疾病纏身，水火刀兵，毒蟲猛獸，枷鎖牢獄，眾苦害身。凡夫惟知外飾面目、衣服、手足，不能內洗身心罪根惡業，可不愚哉。若夫面目、手足、衣服等事，勤加洗濯，必得清淨，值遇神仙，皆獲福慶。
　　元始上帝告左右侍真曰：下界若有奉道男女，於古觀靈壇或本居淨室，為先亡祖考，建三清寶座、五帝靈壇，誦經禮懺，大醮諸天，吾遣太乙救苦天尊，開紫微寶藏、玉簡丹文，出天尊懿號，讚歎稱揚，吟詠洞章，乞削落盟真九幽玉匱之函，普使人天離苦解脫，消歷劫罪，獲無量福。是故燒香，歸身歸命，五體投地。
　　志心朝禮，
　　玉清聖境虛無自然元始天尊，
　　上清真境太上道君靈寶天尊，
　　太清仙境太上老君道德天尊，
　　太上昊天至尊金闕玉皇上帝，
　　南極星主紫微上官天皇大帝，
　　中天星主紫微中官北極大帝，
　　承天效法厚德光大后土皇地祇，
　　南極長生大帝統天元聖天尊，
　　東極青華大帝太乙救苦天尊，
　　貞明大聖九天應元雷聲普化天尊，
　　九天雷祖大帝除災濟物天尊，
　　紫微碧玉宮太一大天帝保制劫運天尊，
　　六天洞淵大帝伏魔上上太一天尊，
　　六波天主帝君溥施法潤天尊，
　　九天可韓司丈人朱陵度命天尊，
　　九天採訪使應元保運妙化天尊，
　　東方九炁天中青靈始老洞空天
　　南方三炁天中丹靈真老洞清天
　　西方七為天中皓靈皇老洞虛天尊，
　　北方五炁天中五靈玄老洞徵天尊，
　　中央一炁天中玄靈元老洞真天尊。
　　志心朝禮，東南方好生度命天尊。
　　志心朝禮，開拔苦魂天尊。
　　志心朝禮，因緣高仙天尊。
　　志心朝禮，解悟普照天尊。
　　志心朝禮，無名太玄天尊。
　　志心朝禮，神化高素天尊。
　　志心朝禮，開功保命天尊。
　　志心朝禮，戒生紫虛天尊。
　　志心朝禮，大聖聖王天尊。
　　志心朝禮，大洞成清天尊。
　　志心朝禮，結威八神天尊。
　　志心朝禮，明真智明天尊。
　　志心朝禮，昇玄真明天尊。
　　志心朝禮，紫府仙靈天尊。
　　志心朝禮，慧觀明仙天尊。
　　志心朝禮，青宮妙真天尊。
　　志心朝禮，無礙保生天尊。
　　志心朝禮，保命戒生天尊。
　　志心朝禮，日新大乘天尊。
　　志心朝禮，法華妙樂天尊。
　　志心朝禮，流電雲宮天尊。
　　志心朝禮，霞想凝湛天尊。
　　志心朝禮，萬變太和天尊。
　　志心朝禮，朱湛妙霞天尊。
　　志心朝禮，蓋天法王天尊。
　　志心朝禮，六覺玄通天尊。
　　志心朝禮，太清洞真天尊。
　　志心朝禮，廣天妙運天尊。
　　志心朝禮，法海寶心天尊。
　　志心朝禮，天皇升極天尊。
　　志心朝禮，道行真空天尊。
　　志心朝禮，五老梵行天尊。
　　志心朝禮，妙虛玄通天尊。
　　志心朝禮，寶明慧解天尊。
　　志心朝禮，救生正真天尊。
　　志心朝禮，朱花妙彩天尊。
　　志心朝禮，尊神戒生天尊。
　　志心朝禮，權實真一天尊。
　　志心朝禮，重玄應感天尊。
　　志心朝禮，慈光朱日天尊。
　　上清真境太上道君靈寶天尊，
　　太清仙境太上老君道德天尊，
　　太上昊天至尊金闕玉皇上帝，
　　南極星主紫微上官天皇大帝，
　　中天星主紫微中官北極大帝，
　　承天效法厚德光大后土皇地祇，
　　南極長生大帝統天元聖天尊，
　　東極青華大帝太乙救苦天尊，
　　貞明大聖九天應元雷聲普化天尊，
　　九天雷祖大帝除災濟物天尊，
　　紫微碧玉宮太一大天帝保制劫運天尊，
　　六天洞淵大帝伏魔上上太一天尊，
　　六波天主帝君溥施法潤天尊，
　　九天可韓司丈人朱陵度命天尊，
　　九天採訪使應元保運妙化天尊，
　　東方九炁天中青靈始老洞空天
　　南方三炁天中丹靈真老洞清天
　　西方七為天中皓靈皇老洞虛天尊，
　　北方五炁天中五靈玄老洞徵天尊，
　　中央一炁天中玄靈元老洞真天尊。
　　志心朝禮，東南方好生度命天尊。
　　志心朝禮，開拔苦魂天尊。
　　志心朝禮，因緣高仙天尊。
　　志心朝禮，解悟普照天尊。
　　志心朝禮，無名太玄天尊。
　　志心朝禮，神化高素天尊。
　　志心朝禮，開功保命天尊。
　　志心朝禮，戒生紫虛天尊。
　　志心朝禮，大聖聖王天尊。
　　志心朝禮，大洞成清天尊。
　　志心朝禮，結威八神天尊。
　　志心朝禮，明真智明天尊。
　　志心朝禮，昇玄真明天尊。
　　志心朝禮，紫府仙靈天尊。
　　志心朝禮，慧觀明仙天尊。
　　志心朝禮，青宮妙真天尊。
　　志心朝禮，無礙保生天尊。
　　志心朝禮，保命戒生天尊。
　　志心朝禮，日新大乘天尊。
　　志心朝禮，法華妙樂天尊。
　　志心朝禮，流電雲宮天尊。
　　志心朝禮，霞想凝湛天尊。
　　志心朝禮，萬變太和天尊。
　　志心朝禮，朱湛妙霞天尊。
　　志心朝禮，蓋天法王天尊。
　　志心朝禮，六覺玄通天尊。
　　志心朝禮，太清洞真天尊。
　　志心朝禮，廣天妙運天尊。
　　志心朝禮，法海寶心天尊。
　　志心朝禮，天皇升極天尊。
　　志心朝禮，道行真空天尊。
　　志心朝禮，五老梵行天尊。
　　志心朝禮，妙虛玄通天尊。
　　志心朝禮，寶明慧解天尊。
　　志心朝禮，救生正真天尊。
　　志心朝禮，朱花妙彩天尊。
　　志心朝禮，尊神戒生天尊。
　　志心朝禮，權實真一天尊。
　　志心朝禮，重玄應感天尊。
　　志心朝禮，慈光朱日天尊。
　　志心朝禮，景玄真人。
　　志心朝禮，明空真人。
　　志心朝禮，明玄真人。
　　志心朝禮，明上真人。
　　志心朝禮，萬道真人。
　　志心朝禮，景明真人。
　　元始上帝告左右侍真、天地水府三官、一切聖眾曰：吾今以此諸天尊名號，下降人間，遣金華真人徧布萬國九州，使一切人民禮誦。若有清真之士、奉道之人，或遇三元八節、五臘十直、生日忌辰，為七世幽魂、先祖父母、一切羣生，修齋行道，請道士法師，步虛讚歎，拜表上章，禮謝天地、日月、星辰、地府冥官、水府仙者，即有十直靈官奏上諸天，蒙此功德，拔離五苦，度脫三塗。上登朱陵府，下入開光門，神仙同接引，萬世福長存，普天皆獲慶，浩劫荷天恩。
　　志心朝禮，
　　蓬萊山得道一切神仙，
　　榑桑山得道一切神仙，
　　方丈山得道一切神仙，
　　滄浪山得道一切神仙，
　　瀛州上真得道一切神仙，
　　祖洲上真得道一切神仙，
　　聚窟洲上真得道一切神仙，
　　炎洲上真得道一切神仙，
　　鳳麟洲上真得道一切神仙，
　　玄洲上真得道一切神仙，
　　流洲上真得道一切神仙，
　　長洲上真得道一切神仙，
　　元洲上真得道一切神仙，
　　生洲上真得道一切神仙，
　　天下三十六靖廬仙官，
　　天下二十八治名山得道一切神仙。
　　元始上帝再告左右侍真曰：吾今遣玉清真人齎此經，降下人間，使一切眾生散布供養，四時轉念，上消天災，下禳毒害，增福無量。若有積善之民，遇三元八節、本命忌辰，為亡過先祖、父母幽魂，追薦冥福，燒香禮誦三清寶號、諸大真人名位，願上世亡魂，使所生父母、一切兆民，生生獲福，早遇神仙，身臻五福，長享自然。
　　沖妙先生朝謝金闕上帝而獻頌曰：
　　玉帝宣天旨，普放幽夜魂。八難俱解釋，五道悉開通。酆都絕報對，上朝朱陵宮。羣生悟至道，永享福無窮。
　　太上靈寶朝天謝罪大懺卷之六竟
　　太上靈寶朝天謝罪大懺卷之七
　　爾時，元始上帝在大羅天中玉清宮內，坐五雲天寶妙臺，集諸天仙、地仙、水仙、三界靈真、無鞅數眾，齊赴天關，上朝玉清，燒香散花，步虛旋繞，朝拜至尊。是時，上帝大布威光，廣演妙法，念度一切，咸使悟道。時有上清真人、太極真人、妙行真人，出班燒香，朝拜至尊：臣自歷劫以來，叨居真列，榮侍瓊軒，每聽靈音，開悟塵品，長念下方兆庶，流吹慾海，飄浪愛河，輪迴生死，不曾暫息，未知作何善果，出離沉淪，盡獲超度。
　　是時，元始上帝告左右侍真曰：下界若有善信男女，長行利益，割口損身，施捨財寶，常作福田，濟及鳥獸蠢動含靈，普救飢寒，最為第一。若道邊開井，建立屋宇，種植果林，撫養勞苦，及於江河廣立橋梁，運度行旅，勤行不倦。眾聖護身，得福無量。
　　元始上帝告左右侍真曰：吾念眾生，在三毒十惡之中，為諸魍魎、精魅、惡鬼、邪神、毒蟲、猛獸、刀兵、水火、杻械、牢獄、疾病、苦痛、凶禍纏繞，不能自安。吾固為汝演說三洞大法、符籙寶經，救護世間，令得安樂。為眾生愚癡，不識罪福，放縱六情。或殺生偷盜，邪婬放蕩，慳貪瞋怒，愚癡顛倒，綺言妄語，惡口兩舌，啖食眾生，違天犯地，背正信邪，禱祀鬼神，眾罪縱橫而無片善，致使毒風惡炁，六天魔鬼，徧滿人間，流行殺伐，日夜不停。吾甚哀憫。吾常遣諸天帝王、十極神仙、四司五帝，按行救度，咸使超悟，不遇眾惡，夙愆消蕩
　　元始上帝再告左右天仙曰：吾見凡夫，從無量劫來，沉淪罪苦，造諸惡業，殺生偷盜，邪婬放蕩，慳貪瞋怒，愚癡顛倒，惡口兩舌，綺言妄語，啖食群毛，殺害生性，違天逆地，不信罪福，業力探重，不可稱量。可於宮觀靈壇，或在本家淨室，建立三清寶座、五帝星壇，燒香散花，朝禮天地，懺悔上章，乞消罪犯，身宅清淨，一切諸戹，盡得消除，獲福無量。若有帝王、國主、后妃、帝子、天孫，發無上心，請道士法師，為七世祖禰、七代宗親、亡過父母、一切眷屬，於正殿宮庭，或清淨道室，建置道場，轉禮經懺，燒香然燈，懺悔行道，散施財寶，衣服臥具，放生續命，廣設齋醮，勤心不退，吾遣十天真人、四司五帝、十直靈官，下降觀察。身心不怠者，使病者得差，死者得活，戹者得度，禁者得脫，行者得還，仕者得遷。水火、刀兵、虎狼、毒獸、邪精、魍魎，一切戹難，永不干身，年命長遠，各得安寧。若為亡過祖考，心願出離九幽刀山、劍樹鑊湯、鞭撻楚痛之中，上生天堂，逍遙無為，咸悟至道。若為帝王、后妃、帝子、人民、土地、一切眾生，轉禮經懺，救護群品，見世安樂，獲福無量。若兵戈四起，侵害兆民，轉禮經懺，即得退散，無有損傷。若疾疫時行，人民臥疾，轉禮經懺，即得痊愈，兆民安樂。若水旱不調，五穀妨害，轉禮經懺，即得風雨順調，百穀滋茂。若惡風毒氣，飄灼火災，燒失宅舍，轉禮經懺，即得天炁調和，百物清潤。若惡鬼、毒蟲、猛獸害人，轉禮經懺，悉皆迸退。若婦人懷妊，臨產不分，轉禮經懺，即得子母平安，並無戹難。若宮殿舍宇，精邪鬼怪，故炁不安，轉禮經懺，即得安靜，永無怖懼。
　　元始上帝告左右侍真曰：禮懺功德，不可思議。保國寧家，和天安地，上消天災，下禳毒害，其福難稱，普度天人。
　　元始上帝、再謂侍真曰：吾為眾生，廣作福田，大建功德，寫經造像，置觀度人，轉禮經懺，修齋布施，果報巍巍，實為深厚。何以故？財者，眾生性命，切己難忘，能捨命財，心無悋惜。廣建功德，接濟孤貧，內息慳貪，外除劫賊，人天利潤，生死蒙恩。救護之功，獲福無量。七祖先靈，盡皆超度。
　　元始上帝告左右侍真曰：吾與群仙，下觀一切眾生，命若蜉蝣之蟲，朝生暮死，甚可哀傷。夫人死者，五行數盡，氣絕神逝，髓竭骨枯，形骸蕭索，心怖神懼。捨命之時，受大苦惱，內外六親，圍繞左右，男女悲泣，死魂惶懼，莫知去處。身體虛冷，氣息一絕，生前所作惡業罪犯，俱在目前。若人前世積善，天人扶衛，魂超福境；若人生平積業，牛頭羅剎，驅入地獄，受諸苦惱。當此之時，英雄豪貴，頓爾俱消。高車大馬，何關人事。莊宅金寶，盡屬他人。妻子眷屬，豈能相代。一切冤對，俱在目前，如影隨形，莫可逃避。若有善信男女，大啟洪願，為亡過父母、一切宗親，大醮天地，拜表上章，轉禮真經，如暗得明，如疾得藥，如貧得寶，如饑得食，如囚得出，如旱得雨。洗滌罪障，皆得清淨，上生福堂，出離五苦，永得超度。
　　元始上帝再告左右侍真曰：下界十方國土，若有清信奉道男女，或為地獄苦魂、罪障惡鬼，建三清寶座、五帝靈壇，燒香然燈，百珍異果，上章拜表，大醮諸天。為一切六畜群毛、堵狗牛馬、驢騾業畜，懺謝惡業重罪者，吾遣太乙救苦天尊，開紫微上宮、瓊簡紫籙寶函，出天尊懿號，傳度下方一切人民，稱揚讚歎，吟詠洞章，思神念真，乞削落九幽長夜之罪、六畜之業。使出度人天，離苦解脫，獲福無量，咸得超度。是故燒香，歸身歸命，五體投地。
　　志心朝禮，
　　玉清聖境虛無自然元始天尊，
　　上清真境太上道君靈寶天尊，
　　太清仙境太上老君道德天尊，
　　太上昊天至尊金闕玉皇上帝，
　　南極星主紫微上宮天皇大帝，
　　中天星主紫微中宮北極大帝，
　　承天效法厚德光大后土皇地祇，
　　南極長生大帝統天元聖天尊，
　　東極青華大帝太一救苦天尊，
　　貞明大聖九天應元雷聲普化天尊，
　　九天雷祖大帝除災濟物天尊，
　　紫微碧玉宮太一大天帝保制劫運天尊，
　　六天洞淵大帝伏魔上上太一天尊，
　　六波天主帝君溥施法潤天尊，
　　九天可韓司丈人朱陵度命天尊，
　　九天採訪使應元保運妙化天尊，
　　東方九炁天中青靈始老洞空天尊，
　　南方三炁天中丹靈真老洞清天尊，
　　西方七炁天中皓靈皇老洞虛天尊，
　　北方五炁天中五靈玄老洞微天尊，
　　中央一炁天中玄靈元老洞真天尊。
　　志心朝禮，西南方太靈虛皇天尊。
　　志心朝禮，道功真空天尊。
　　志心朝禮，玄會為說天尊。
　　志心朝禮，因果上光天尊。
　　志心朝禮，度幽洞玄天尊。
　　志心朝禮，玄會神妙天尊。
　　志心朝禮，益智方便天尊。
　　志心朝禮，湛然中天天尊。
　　志心朝禮，梵行太皇天尊。
　　志心朝禮，萬德洞玄天尊。
　　志心朝禮，八景戒生天尊。
　　志心朝禮，救苦真聖天尊。
　　志心朝禮，天中萬變天尊。
　　志心朝禮，光道至人天尊。
　　志心朝禮，保命東華天尊。
　　志心朝禮，靜定上因天尊。
　　志心朝禮，金藏妙寶天尊。
　　志心朝禮，八極洞幽天尊。
　　志心朝禮，廣運無為天尊。
　　志心朝橙，神玄道運天尊。
　　志心朝禮，常保生神天尊。
　　志心朝禮，丹紫緣感天尊。
　　志心朝禮，淨明紫虛天尊。
　　志心朝禮，真淨空會天尊。
　　志心朝禮，行成真道天尊。
　　志心朝禮，無量難賜天尊。
　　志心朝禮，靈容妙彩天尊。
　　志心朝禮，太元有音天尊。
　　志心朝禮，玄會智力天尊。
　　志心朝禮，玄都無滯天尊。
　　志心朝禮，梵行無等天尊。
　　志心朝禮，救生化道天尊。
　　志心朝禮，玉清妙光天尊。
　　志心朝禮，一切慈應天尊。
　　志心朝禮，寂然玄應天尊。
　　志心朝禮，交神眾善天尊。
　　志心朝禮，法主救生天尊。
　　志心朝禮，地皇帝一天尊。
　　志心朝禮，虛明上運天尊。
　　志心朝禮，梵行眾妙天尊。
　　志心朝禮，高皇一切天尊。
　　志心朝禮，洞宮妙寂天尊。
　　志心朝禮，清光因果天尊。
　　志心朝禮，應寂眾妙天尊。
　　志心朝禮，直道真常天尊。
　　志心朝禮，青華真志天尊。
　　志心朝禮，萬淨真元天尊。
　　志心朝禮，法通三界天尊。
　　志心朝禮，保生開淨天尊。
　　志心朝禮，明行天常天尊。
　　志心朝禮，玄會悟開天尊。
　　志心朝禮，道成真道天尊。
　　志心朝禮，丹暉結成天尊。
　　志心朝禮，法海太明天尊。
　　志心朝禮，錄妙安樂天尊。
　　志心朝禮，决定無相天尊。
　　志心朝禮，集虛西明天尊。
　　志心朝禮，西靈玉曆天尊。
　　志心朝禮，運明虛空天尊。
　　志心朝禮，黃庭空運天尊。
　　志心朝禮，丹景道真天尊。
　　志心朝禮，延壽慧真天尊。
　　志心朝禮，玄道朗慧天尊。
　　志心朝禮，明經化運天尊。
　　志心朝禮，仙映妙觀天尊。
　　志心朝禮，真品元和天尊。
　　志心朝禮，無相慧礙天尊。
　　志心朝禮，普度丹景天尊。
　　志心朝禮，金剛妙寶天尊。
　　志心朝禮，善昇六道天尊。
　　志心朝禮，妙樂素華天尊。
　　志心朝禮，開度保護天尊。
　　志心朝禮，玉虛舟航天尊。
　　志心朝禮，丹元慧廣天尊。
　　志心朝禮，最勝無上天尊。
　　志心朝禮，金臺妙寂天尊。
　　志心朝禮，救物常善天尊。
　　志心朝禮，至極保明天尊。
　　志心朝禮，瓊璋寂然天尊。
　　志心朝禮，玄會開悟天尊。
　　志心朝禮，慧明徧覃天尊。
　　志心朝禮，化成令威天尊。
　　志心朝禮，究竟洞真天尊。
　　志心朝禮，法被無際天尊。
　　志心朝禮，度魂太清天尊。
　　志心朝禮，仙靈虛應天尊。
　　志心朝禮，金格拔幽天尊。
　　志心朝禮，開祕丹元天尊。
　　志心朝禮，重玄妙法天尊。
　　志心朝禮，玄真道明天尊。
　　志心朝禮，上宮玄解天尊。
　　志心朝禮，妙樂紫素天尊。
　　志心朝禮，寶運中千天尊。
　　志心朝禮，玄虛解勝天尊。
　　志心朝禮，隨順善果天尊。
　　志心朝禮，百億感身天尊。
　　志心朝禮，妙寶金相天尊。
　　志心朝禮，益筭聖王天尊。
　　志心朝禮，寶眾真海天尊。 
　　志心朝禮，西明元洞天尊。
　　志心朝禮，明運到景天尊。
　　志心朝禮，九幽拔罪天尊。
　　志心朝禮，隨願往生天尊。
　　志心朝禮，慈悲救苦真人。
　　志心朝禮，慈悲救度真人。
　　志心朝禮，慈悲大惠真人。
　　志心朝禮，景相真人。
　　志心朝禮，明覺真人。
　　志心朝禮，滿相真人。
　　志心朝禮，景空真人。
　　志心朝禮，景照真人。
　　志心朝禮，明法真人。
　　志心朝禮，妙景真人。
　　志心朝禮，景慧真人。
　　志心朝禮，化生真人。
　　志心朝禮，相梵真人。
　　志心朝禮，上聖天師。
　　志心朝禮，虛皇天師。
　　志心朝禮，無量天師。
　　志心朝禮，明皇天師。
　　志心朝禮，洞深天師。
　　志心朝禮，普攝天師。
　　志心朝禮，正一天師。
　　元始上帝告諸天神仙曰：吾今以此經，遣玉清真人齎往下界，遍布萬國
　　九州，一切兆庶，轉禮供養。若有積善之人，遇三元本命、五臘之辰，燒香轉誦，大醮天地，為上世幽魂、所生父母、一切宗親，拔贖幽冥，出離苦惱，咸得超度，轉化成人，神仙接引，上昇天宮，獲福無量。
　　志心朝禮，
　　黃河伯水府之神龍宮官屬，
　　洛河伯水府之神龍宮官屬，
　　淮河伯水府之神龍宮官屬，
　　巫峽溪真仙官聖眾，
　　五雲溪真仙官聖眾，
　　岷山溪真仙官聖眾，
　　清遠溪真仙官聖眾，
　　桐□溪真仙官聖眾，
　　嶓䜣溪真仙官聖眾，
　　崑崙溪真仙官聖眾，
　　武陵溪真仙官聖眾，
　　苧羅溪真仙官聖眾，
　　滌溪上真仙官聖眾，
　　浣沙溪真仙官聖眾，
　　沔池溪真仙官聖眾，
　　馬當山上水府之神龍官宮屬，
　　采石山中水府之神龍宮官屬，
　　金山下水府之神龍官官屬。
　　元始上帝再謂侍真曰：吾今遣金華真人降下此經，散布萬國九州，普使人天諷誦，為見世父母、亡過先祖、一切羣生轉禮，解釋宿殃。虔心供養者，使門戶興隆，世世昌盛，萬災不干，神明護門。世間若有奉道之民、善信男女，遇三元五臘、本命生辰，修齋轉誦三清寶號、玉軸金文，為酆都地獄一切鬼神夙業罪犯，咸願解除，盡乞超度，上昇朱宮，託生人道。
　　沖妙先生燒香朝謝金闕上帝而獻頌曰：
　　玉京元始尊，生成萬化主。靈文告三官，下開九幽府。酆都炎鑊獄，慈悲灑法雨。洗滌諸罪魂，咸皆得超度。
　　太上靈寶朝天謝罪大懺卷之七竟
　　太上靈寶朝天謝罪大懺卷之八
　　爾時，龍漢元年，金闕大聖元始上帝在玉清聖境元陽寶殿，坐五雲天寶妙臺，與諸天大聖演說妙法。是時，天門大震，元始上帝以神光下照，乃見有鬱勃黑毒血光之氣，上衝天闕，盤結不散。其氣腥血臭穢，大眾驚異。
　　元始上帝告諸天大聖左右天真曰：下界有大荒溟渤海水腥穢，無邊莫測，中有大山，上參碧落，下入風泉，名曰北陰酆都羅山，是陰氣之主、九地樞機焉。下有大洞名曰陰景天宮，中有主者太陰水帝。北陰天君中有冥官萬眾，山有三宮、九府、三十六大鐵獄。山中草木自然毒惡之氣，化生皆為刀劍。鋒鋩爍空，黑煙濛渤，惡風飄震，晝夜不停，皆是冥官考罰罪鬼、死魂之所。中有六宮大魔惡鬼，為見眾生昏暗迷亂，作陣下降人間，妄作妖怪，損害生人，與世人亡過七祖魂魄勾連，行種種凶災，惡疾疫癘，行諸毒氣，死亡狼籍，枉橫夭傷，甚可哀憫，不忍聽聞。是時左右侍真列班，燒香上奏，伏願至尊開大慈悲慧力，救拔眾生，存亡荷恩，得離罪苦。惟願哀憐，令一切罪人
　　得免離見世三災、九橫、五瘟、七注疾
　　病，毒氣眾邪，魍魎諸鬼之難。令其性
　　命，無有中傷。如蒙哀憫，則仰受聖
　　言。於是至尊告諸侍真曰：吾愍一切
　　眾生，如母念子。今為汝等敷演妙言，子可諦聽，在心勿忘。左右侍真、一切神仙，稽顙聽命元始上帝聖言。往昔人民淳朴，無有惡心，任命自然，終其
　　天筭，無有夭傷。今末世時代，澆薄人
　　心，破壞五情。離亂更相，誑惑互相，
　　彼此不言正化，唯用邪行，背真從偽，
　　不道不仁，違天逆地，攻臣伐主，不忠
　　不孝，無愛無慈，欺誘萬民，酷虐百姓，
　　枉殺眾生，殘害物命，結諸冤對，動多
　　患難。或行劫奪，惡賊殺傷。或惡魔
　　之所滅身。或被蚖蛇、虎狼、百蟲、毒
　　螫之所加害。或官災口舌，無故枉生，
　　□擊牢獄，鞭杖徒刑。或家遭瘟疫，身
　　染毒氣，大小疾病，人口死亡，六親斷絕，骨肉支離。或天雷馘斬。或天火燒身。諸如罪犯，並是積業深重是致。六天殺炁、北酆鬼眾與五嶽之神、陣亡鬼帥，遊走天下，乘其罪釁，放其毒炁，以殺惡人，更相殘賊，以致死亡，家道破壞，子孫絕滅。吾見如此，甚可哀傷，不忍聽聞。世間若有奉道之民，發無上心，廣施財寶，救濟貧乏，放生續命，轉念經懺，精心不退，上消凶災，下禳萬禍。若遇國土兵災不息，疫毒流行，若人虔心禮誦此懺、修設清齋者，則兵災靜息，妖惡自屏，天人稱悅，欣國太平。若在山林曠野，為虎狼猛獸之所奔突，則當虔心禮告，許轉是經，則有護法善神救助，猛獸自退，終不為害。若入大海，遭遇惡風，許轉是經，風浪靜息，得達於岸。若軍陣白刃之中，許轉是經，兵杖伏匿，不有傷害。若在牢獄枷鎖之中，許轉是經，冤枉自伸，必得解脫。若為鬼魅邪精刑害，許轉是經，鬼神消滅，不敢為害。若人命過之日，魂入九幽地府，縈留男女夫妻為亡人立九幽齋醮，禮謝三宮，魂超五苦，隨福受生。是時，九幽地獄罪人聞說是經，身心開悟，皆發道意，永不退轉，遂感上天降命，釋放罪魂，咸皆超度。是時九幽黑簿，一時焚燼，火山息焰，冰池靜波，吞火食炭，化為甘露，金鎚鐵仗，變成蓮花。神仙拯拔，上朝南宮，咸得託化。
　　元始上帝以大威力，布大慈悲，救度一切眾生，咸使身心清淨，出離酆都地獄，隨願往生。乃命救苦真人開通陽之臺，展紫文瓊笈，出天尊懿號。汝等可建立三清寶座、五帝靈壇，挂旛獻花，百珍異果，嚴陳供養，轉禮經懺，拜表上章，醮謝諸天星宿、五帝三官，燒香然燈，吟詠洞章，乞削落明真九幽玉匱長夜之函，普使幽魂離苦解脫，消無量罪，獲無量福，生死受賴。是故燒香，歸身歸命，五體投地。
　　志心朝禮，
　　玉清聖境虛無自然元始天尊，
　　上清真境太上道君靈寶天尊，
　　太清仙境太上老君道德天尊，
　　太上昊天至尊金闕玉皇上帝，
　　南極星主紫微上宮天皇大帝，
　　中天星主紫微中宮北極大帝，
　　承天效法厚德光大后土皇地祇，
　　南極長生大帝統天元聖天尊，
　　東極青華大帝太乙救苦天尊，
　　貞明大聖九天應元雷聲普化天，
　　九天雷祖大帝除災濟物天尊，
　　紫微碧玉宮太一大天帝保制劫運天尊，
　　六天洞淵大帝伏魔上上太一天尊，
　　六波天主帝君普施法潤天尊，
　　九天可韓司丈人朱陵度命天尊，
　　九天採訪使應元保運妙化天尊，
　　東方九炁天中青靈始老洞空天尊，
　　南方三炁天中丹靈真老洞清天尊，
　　西方七炁天中皓靈皇老洞虛天尊，
　　北方五炁天中五靈玄老洞微天尊，
　　中央一炁天中玄靈元老洞真天尊。
　　志心朝禮，西北方無量太華天尊。
　　志心朝禮，普慈難思天尊。
　　志心朝禮，常宣真道天尊。
　　志心朝禮，三界清通天尊。
　　志心朝禮，玄凝真寂天尊。
　　志心朝禮，自然三光天尊。
　　志心朝禮，法海瓊明天尊。
　　志心朝禮，妙奧太玄天尊。
　　志心朝禮，業行普慈天尊。
　　志心朝禮，機應感仙天尊。
　　志心朝禮，金尊玉林天尊。
　　志心朝禮，珠素妙靈天尊。
　　志心朝禮，慧觀太微天尊。
　　志心朝禮，真相淨明天尊。
　　志心朝禮，戒生化成天尊。
　　志心朝禮，明悟隨光天尊。
　　志心朝禮，最勝逍遙天尊。
　　志心朝禮，羅玄聖王天尊。
　　志心朝禮，勝因高尊天尊。
　　志心朝禮，太清元靈天尊。
　　至心朝禮，金光凝耀天尊。
　　志心朝禮，度人天中天尊。
　　志心朝禮，真品內名天尊。
　　志心朝禮，常運法明天尊。
　　志心朝禮，明通道境天尊。
　　志心朝禮，戒生入玄天尊。
　　志心朝禮，神道淨行天尊。
　　志心朝禮，太玄真應天尊。
　　志心朝禮，自然洞妙天尊。
　　志心朝禮，至真長樂天尊。
　　志心朝禮，最勝妙行天尊。
　　志心朝禮，萬仙生因天尊。
　　志心朝禮，太玄虛運天尊。
　　志心朝禮，應慈益筭天尊。
　　志心朝禮，智含太一天尊。
　　志心朝禮，福應因緣天尊。
　　志心朝禮，善悟空有天尊。
　　志心朝禮，妙樂素華天尊。
　　志心朝禮，北玄玉洞天尊。
　　志心朝禮，化成天仙天尊。
　　志心朝禮，神智方便天尊。
　　志心朝禮，無礙等清天尊。
　　志心朝禮，天皇真君天尊。
　　志心朝禮，寶珠玄妙天尊。
　　志心朝禮，上靈慧日天尊。
　　志心朝禮，慧日照明天尊。
　　志心朝禮，照明利貞天尊。
　　志心朝禮，無為至德天尊。
　　志心朝禮，上洞曲素天尊。
　　志心朝禮，紫清玄智天尊。
　　志心朝禮，玉清靈真天尊。
　　志心朝禮，明光妙照天尊。
　　志心朝禮，寶生開訓天尊。
　　志心朝禮，無礙洞虛天尊。
　　志心朝禮，瓊姿法橋天尊。
　　志心朝禮，沖虛三乘天尊。
　　志心朝禮，太真聖王天尊。
　　志心朝禮，玉真太空天尊。
　　志心朝禮，洞玄淨行天尊。
　　志心朝禮，三元威光天尊。
　　志心朝禮，瓊妙華彩天尊。
　　志心朝禮，降魔戒生天尊。
　　志心朝禮，逍遙玄囿天尊。
　　志心朝禮，法智常開天尊。
　　志心朝禮，淨定空會天尊。
　　志心朝禮，因果增明天尊。
　　志心朝禮，昇玄真智天尊。
　　志心朝禮，遍化無等天尊。
　　志心朝禮，玉宮慧觀天尊。
　　志心朝禮，無窮聖真天尊。
　　志心朝禮，金瓔玉實天尊。
　　志心朝禮，殊聖妙寂天尊。
　　志心朝禮，運明寂然天尊。
　　志心朝禮，地皇上真天尊。
　　志心朝禮，虛融應體天尊。
　　志心朝禮，洞真玉清天尊。
　　志心朝禮，妙法方便天尊。
　　志心朝禮，玄真太元天尊。
　　志心朝禮，靈宮東華天尊。
　　志心朝禮，昇玄天皇天尊。
　　志心朝禮，拔苦慈會天尊。
　　志心朝禮，妙尊瓊林天尊。
　　志心朝禮，光明普洞天尊。
　　志心朝禮，空寂太元天尊。
　　志心朝禮，大洞太清天尊。
　　志心朝禮，三元玉京天尊。
　　志心朝禮，朱輪妙善天尊。
　　志心朝禮，明光真運本尊。
　　志心朝禮，空洞西靈天尊。
　　志心朝禮，眾善高尊天尊。
　　志心朝禮，道真八素天尊。
　　志心朝禮，妙樂六洞天尊。
　　志心朝禮，三乘玄寂天尊。
　　志心朝禮，鍊通妙果天尊。
　　志心朝禮，神悟紫清天尊。
　　志心朝禮，紫清元老天尊。
　　志心朝禮，寂然清悟天尊。
　　志心朝禮，靈真東華天尊。
　　志心朝禮，法海寶化天尊。
　　志心朝禮，洞元萬靈天尊。
　　志心朝禮，無染太玄天尊。
　　志心朝禮，九幽拔罪天尊。
　　志心朝禮，隨願往生天尊。
　　志心朝禮，慈悲救苦真人。
　　志心朝禮，慈悲救度真人。
　　志心朝禮，慈悲大惠真人。
　　志心朝禮，應感真人。
　　志心朝禮，等慧真人。
　　志心朝禮，無想真人。
　　志心朝禮，太玄真人。
　　志心朝禮，萬壽真人。
　　志心朝禮，太寶真人。
　　志心朝禮，無畏真人。
　　志心朝禮，等惠真人。
　　志心朝禮，金輪真人。
　　志心朝禮，玄上真人。
　　志心朝禮，法輪真人。
　　元始上帝告諸天神仙曰：吾今以此經，遣清華真人寶往下方，散布萬國九州，遍使人天禮誦。若有善信男女、修道之人，或遇本命忌辰、三元八節，燒香轉禮天尊真人位號，醮謝地府冥官，為上世亡魂、生身父母、一切宗親，懺謝夙愆罪犯、惡業重殃，脫落幽司，解除纏結，魂生福境，託化人倫，神仙接引，上朝太清。
　　志心朝禮，
　　酆都山北陰玄天酆都大帝，
　　酆都山左府太陽宮注生冥官，
　　酆都山右府太陰宮注死冥官，
　　酆都山七非府黑劫府定罪冥官，
　　酆都山連宛府明晨府定罪冥官，
　　酆都山九幽府諒事府定罪冥官，
　　酆都山咸池府靈紐府定罪冥官，
　　酆都山陰天府定罪冥官，
　　酆都山叅靈獄律令獄考鬼靈官，
　　酆都山清靈獄九平獄考鬼靈官，
　　酆都山玄沙獄河伯獄考鬼靈官，
　　酆都山青韶獄禁罪獄考鬼靈官，
　　酆都山玄天獄天一獄考鬼靈官，
　　酆都山黃天獄風雷獄考鬼靈官，
　　酆都山平天獄虛天獄考鬼靈官，
　　酆都山女青獄自然獄考鬼靈官，
　　酆都山玄都獄元政獄考鬼靈官，
　　酆都山刑政獄萬死獄考鬼靈官，
　　酆都山泉曲獄九天獄考鬼靈官，
　　酆都山寒冰獄鑊湯獄考鬼靈官，
　　酆都山紂絕陰天宮洞魔王聖眾，
　　酆都山大殺諒事宗天宮洞魔王聖眾，
　　酆都山恬照罪氣天宮洞魔王聖眾，
　　酆都山宗靈七非天宮洞魔王聖眾，
　　酆都山敢司連宛天宮洞魔王聖眾，
　　酆都山明晨耐犯武城天宮洞魔王聖眾，
　　酆都山休明總虛天宮洞魔王聖眾，
　　酆都山玄司重政天宮洞魔王聖眾，
　　酆都山正真紹靈司天宮洞魔王聖眾，
　　酆都山玉紀明晨天宮洞魔王聖眾，
　　酆都山赤映雲曲天宮洞魔王聖眾，
　　酆都山統仙昇靈希微天宮洞魔王聖眾。
　　元始上帝再告左右侍真曰：吾今遣清華真人降下此經，散布萬國九州，普使人天，傳寫轉禮，為上世亡魂，追薦冥福，度上南宮，皆歸人道，咸得長生。世間若有奉道之民、善信男女，遇三元八節吉日、本命忌辰，為先靈七祖、父母宗親，修齋禮誦三清寶號、天真名位，或為亡過先祖、見在親姻，拜表上章，放生續命，廣建福田，齊同修奉，異骨成親，國安民豐，欣樂太平，宗奉禮拜，皆得度世。
　　沖妙先生燒香朝拜金闕上帝而獻頌曰：
　　傾心朝太極，玉帝降洪恩。天符宣地府，開度長夜魂。幽都解七祖，靈符告三官。神仙同接引，上朝朱陵天。永脫罪業根，長享福自然。
　　太上靈寶朝天謝罪大懺卷之八竟
　　太上靈寶朝天謝罪大懺卷之九
　　爾時，元始上帝在無上大羅天中玉京金闕之內坐七寶妙臺，與太上玉晨道君、太上聖祖老君，大集諸天一切神仙，敷揚妙法，廣度天人，咸使得道，永悟無為。是時，法會中有玉清真人、太極真人與諸天神仙，持符執節，燒香散花，步虛旋繞，讚歎聖德，稱未聞見，出班朝禮，上奏至尊：臣等忝侍雲軒，受任真位。伏見下方一切群生，身心暗昧，不識靈寶自然妙化，何能救度。多為六夭五傷，百精九醜，惡鬼廣行，疫毒百病，因起凶禍，債主冤家，口舌誹謗，哭聲相績，人心悲惶，寒熱起內，病生於外，禱祝不正之鬼，追烹血食，妄說吉凶，留連百怪，結罪三官，為十直之神司命司錄寫錄罪犯，上奏天府，奪其筭祿，减刻壽齡，自死自生，無由解脫。或五斗星官告變，災禍水旱，風雨不順，四起刀兵，疫病死亡，國主憂惶，百姓塗炭，無由救拔。伏願上帝天慈，保其國祚，救度兆民，光宣道化，咸使群生，悟解正真，盡獲超度。
　　是時，元始上帝告左右侍真曰：我從無始劫來，常在人間教化救度眾生，使十方三界、凡聖天人普使開通，湛然常存，不生不滅，持戒誦念，廣建福田，救獲眾生。眾聖欽仰，群魔稽首，列名上清。吾念眾生身心暗昧，不能得聞，今為汝等說無上十戒，作人天福業，生死善緣，降福消災，獲報無量。天尊告侍真曰：第一戒者，下土兆民，不得殺生及懷殺想、故殺、貪殺，常行慈悲，救度一切群生，觀諸眾生，長如自己；第二戒者，不得偷盜及懷盜想，常行退讓，不受非義之物，觀諸財寶如己之物；第三戒者，不得邪婬及懷婬想，常行清潔，觸景幽棲，觀諸男女如己骨肉；第四戒者，不得怪貪及懷貪想，常行布施，廣濟貧窮，平等一心，無彼我想；第五戒者，不得瞋怒及懷怒想，常行歡喜，和睦冤親，觀諸眾生猶如赤子；第六戒者，不得愚癡及懷癡想，常行智慧，勸誘愚迷，觀諸眾生如己手足；第七戒者，不得綺言及懷綺想，常行忠正，內外淳和，觀諸經戒，常生念誦；第八戒者，不得妄言及懷妄想，常行信實，隱顯無欺，觀諸人民無虛妄想；第九戒者，不得惡口罵詈及諸惡口，常行正念，不起毒心，觀彼毒蛇自生毒氣；第十戒者，不得兩舌，鬭亂親朋，常行端直，不起愛僧，觀諸彼我無向背想。
　　元始上帝告左右侍真曰：吾說此戒是眾生城郭、依棲屋宅。能受持男女常有玉童玉女、金剛力士、十天善神，常侍衛左右。消災度戹，保命延生，神仙敬仰，神明護門，刀兵水火、虎狼毒蛇、疾病牢獄、鬼賊邪精、飢寒苦難一切災禍不干，求男得男，求女得女，富貴壽樂，所願從心，智慧聰明，形容端正，功德巍巍，不可思議。若有善心男女，禮懺行道，持戒修善，如彼寶劍能斷一切，如彼法船能度一切，如彼猛火能燒一切，如彼淨水能洗一切。自三清以下乃至十方真仙，莫不皆持經戒也。戒者，防非止惡，檢敕身心，降伏外魔，感動靈仙，得福無量。
　　元始上帝告左右侍真曰：吾見下界眾生，自曠劫以來，受身為人，只為慳貪嗜慾，飲酒食肉，啖嚼無厭。長此肌膚養其膿血，致生病惱，彌益罪根，生老病苦，暑濕風寒，痛癢疼酸，惡風毒氣入身，染體百病來侵，念念無常，晝夜悲泣。受生稟識，各各不同，日夜循環，萬生萬死。或處胞胎，洳成膿血，隨即消化。或居母腹，不得出生，生即破壞，雖則分娩，子母暫殊，即便死亡，不可稱計。或一歲兩歲乃至百年念念改張，衰耗精氣，頭痛壯熱，萬惱相侵，一生之中，無少安樂者，良由廣食穢濁、積滿身中、酒肉熏肥、蒸鬱藏府、惡風毒氣、吹扇形骸、金石化消、身形不久。吾不飲不食，抱道自然，變化無方，長生不死，常說經戒，開度眾生，凡夫愚迷，不能信受。我常憂念，愍痛在玆，故演齋科，令滅病苦；又念眾生於曠劫以來，存亡二世，一切眷屬，在世所犯一切罪業，為五道之神、遊奕使者、司命司錄、察命威神錄其罪犯，上奏諸天，歷世纏結，不能解脫，眾惡備歷，望返何期。今日五體投地，燒香懺謝，乞削落九幽玉匱之函，普使人天離苦解脫，消無量罪，獲無量福。
　　元始上帝再告左右侍真日：下界若有奉道之流，能為水族蛟龍、黿鼉魚蜃、水介甲蟲建壇，禮懺誦經，燒香然燈，懺滌水府濕居介族，並乞天恩救拔，咸使脫落鱗甲，得返人道，一切罪犯，俱希解釋。乃命太乙救苦天尊開洞陽之宮，出瓊簡金籙天尊懿號，稱揚讚歎，吟詠洞章，拜表拔贖，普使水族魚龍，離苦解脫，消無量罪，生無量福。是故燒香，歸身歸命，五體投地。
　　志心朝禮，
　　玉清聖境虛無自然元始天尊，
　　上清真境太上道君靈寶天尊，
　　太清仙境太上老君道德天尊，
　　太上昊天至尊金闕玉皇上帝，
　　南極星主紫微上宮天皇大帝，
　　中天星主紫微中宮北極大帝，
　　承天效法厚德光大后土皇地祇，
　　南極長生大帝統天元聖天尊，
　　東極青華大帝太乙救苦天尊，
　　貞明大聖九天應元雷聲普化天尊，
　　九天雷祖大帝除災濟物天尊，
　　紫微碧玉宮太一大天帝保制劫運天尊，
　　六天洞淵大帝伏魔上上太一天尊，
　　六波天主帝君普施法潤天尊，
　　九天可韓司丈人朱陵度命天尊，
　　九天採訪使應元保運妙化天尊，
　　東方九炁天中青靈始老洞空天尊，
　　南方三炁天中丹靈真老洞清天尊，
　　西方七炁天中皓靈皇老洞虛天尊，
　　北方五炁天中五靈玄老洞微天尊，
　　中央一炁天中玄靈元老洞真天尊。
　　志心朝禮，上方玉虛明皇天尊。
　　志心朝禮，道有方便天尊。
　　志心朝禮，寶珠妙彩天尊。
　　志心朝禮，上道元明天尊。
　　志心朝禮，至德太元天尊。
　　志心朝禮，大慈行慧天尊。
　　志心朝禮，玉光素景天尊。
　　志心朝禮，妙尊斗極天尊。
　　志心朝禮，妙尊道明天尊。
　　志心朝禮，金慈湛鏡天尊。
　　志心朝禮，化靈寂然天尊。
　　志心朝禮，明空最勝天尊。
　　志心朝禮，至真長樂天尊。
　　志心朝禮，寶質法海天尊。
　　志心朝禮，益筭聖王天尊。
　　志心朝禮，功德真光天尊。
　　志心朝禮，凝威金藏天尊。
　　志心朝禮，九玄運明天尊。
　　志心朝禮，真品太空天尊。
　　志心朝禮，玉華八素天尊。
　　志心朝禮，丹紫有觀天尊。
　　志心朝禮，保命開慧天尊。
　　志心朝禮，拔苦真階天尊。
　　志心朝禮，妙果珠晃天尊。
　　志心朝禮，金城妙尊天尊。
　　志心朝禮，運慧真道天尊。
　　志心朝禮，浮雲聖王天尊。
　　志心朝禮，開慈元慧天尊。
　　志心朝禮，七真上宰天尊。
　　志心朝禮，慶流因果天尊。
　　志心朝禮，法寶真成天尊。
　　志心朝禮，普明黃庭天尊。
　　志心朝禮，玄虛解脫天尊。
　　志心朝禮，洞元高行天尊。
　　志心朝禮，妙觀真虛天尊。
　　志心朝禮，變化玄通天尊。
　　志心朝禮，揚光度仙天尊。
　　志心朝禮，仙公道化天尊。
　　志心朝禮，應度聖王天尊。
　　志心朝禮，映光元童天尊。
　　志心朝禮，普大慈光天尊。
　　志心朝禮，慈蔭苦海天尊。
　　志心朝禮，法海寶思天尊。
　　志心朝禮，金苑妙林天尊。
　　志心朝禮，一乘法橋天尊。
　　志心朝禮，妙樂法王天尊。
　　志心朝禮，散暉廣明天尊。
　　志心朝禮，月慧明光天尊。
　　志心朝禮，普度戒生天尊。
　　志心朝禮，萬變金宮天尊。
　　志心朝禮，智道高步天尊。
　　志心朝禮，高運化靈天尊。
　　志心朝禮，靈真度魂天尊。
　　志心朝禮，玉精真慧天尊。
　　志心朝禮，寶禁萬靈天尊。
　　志心朝禮，至真東極天尊。
　　志心朝禮，丹紫大帝天尊。
　　志心朝禮，化度仙靈天尊。
　　志心朝禮，常增十善天尊。
　　志心朝禮，淨朗真定天尊。
　　志心朝禮，妙虛蓮開天尊。
　　志心朝禮，大慈梵元天尊。
　　志心朝禮，威真丹梵天尊。
　　志心朝禮，明曜妙運天尊。
　　志心朝禮，五老梵皇天尊。
　　志心朝禮，徧明上勝天尊。
　　志心朝禮，冥寂自然天尊。
　　志心朝禮，最勝悲愍天尊。
　　志心朝禮，仙靈玄極天尊。
　　志心朝禮，聖真元老天尊。
　　志心朝禮，因增上緣天尊。
　　志心朝禮，仙道無央天尊。
　　志心朝禮，淨開普慈天尊。
　　志心朝禮，靈真慈救天尊。
　　志心朝禮，洞源仙府天尊。
　　志心朝禮，神照道林天尊。
　　志心朝禮，東華瓊和天尊。
　　志心朝禮，丹明妙貞天尊。
　　志心朝禮，天慧仁慈天尊。
　　志心朝禮，玄明神淨天尊。
　　志心朝禮，雲霞妙光天尊。
　　志心朝禮，廣明仙庭天尊。
　　志心朝禮，安漠玄光天尊。
　　志心朝禮，淨空普朗天尊。
　　志心朝禮，一切感度天尊。
　　志心朝禮，妙樂玉慈天尊。
　　志心朝禮，崟岑瓊簡天尊。
　　志心朝禮，真言十華天尊。
　　志心朝禮，解脫至訓天尊。
　　志心朝禮，因緣高仙天尊。
　　志心朝禮，妙行逍遙天尊。
　　志心朝禮，真光梵果天尊。
　　志心朝禮，真品空浮天尊。
　　志心朝禮，高空本運天尊。
　　志心朝禮，善開慧藏天尊。
　　志心朝禮，神通文明天尊。
　　志心朝禮，度天人中天尊。
　　志心朝禮，寶暉法境天尊。
　　志心朝禮，法解紫威天尊。
　　志心朝禮，仙道咸度天尊。
　　志心朝禮，九幽拔罪天尊。
　　志心朝禮，隨願往生天尊。
　　志心朝禮，慈悲救苦真人。
　　志心朝禮，慈悲救度真人。
　　志心朝禮，慈悲大惠真人。
　　志心朝禮，靈寶真人。
　　志心朝禮，度命真人。
　　志心朝禮，等淨真人。
　　志心朝禮，無垢真人。
　　志心朝禮，玄明真人。
　　志心朝禮，等成真人。
　　志心朝禮，等愛真人。
　　志心朝禮，等玄真人。
　　志心朝禮，無等真人。
　　元始上帝告十方飛天神王、左右神仙曰：吾今出諸天尊寶號，遣救苦真人，齎往下方，遍使萬國九州、一切人民，轉禮供養。上消天災，下禳凶禍。若有清真之士、奉道女男，或遇本命生辰、三元五臘，燒香諷詠，醮謝諸天，生死開泰，福慶豐隆，五苦解脫，九幽放魂，神仙救拔，上昇天宮，天人伏聽，諦授訣言。
　　志心朝禮，
　　洞靈源福地仙宮聖眾，
　　三皇井福地仙官聖眾，
　　爛柯山福地仙官聖眾，
　　芹溪福地仙官聖眾，
　　龍虎山福地仙官聖眾，
　　靈山福地仙官聖眾，
　　泉源福地仙官聖眾，
　　逍遙山福地仙官聖眾，
　　閤皂山福地仙官聖眾，
　　始豐山福地仙官聖眾，
　　金精山福地仙官聖眾，
　　白源山福地仙官聖眾，
　　鉢池山福地仙官聖眾，
　　論山福地仙官聖眾，
　　毛公壇福地仙官聖眾，
　　鷄籠山福地仙官聖眾，
　　桐□山福地仙官聖眾，
　　平都山福地仙官聖眾，
　　綠羅山福地仙官聖眾，
　　彰觀山福地仙官聖眾，
　　抱福山福地仙官聖眾，
　　太面山福地仙官聖眾，
　　虎溪福地仙官聖眾，
　　元辰山福地仙官聖眾，
　　馬跡山福地仙官聖眾。
　　元始上帝再告左右侍真曰：吾今遣救苦真人持此經，下降人間，散布一切，兆民供養。若有奉道之人，遇三元八節、本命生辰，或為自身，修奉轉念，使魂神澄正，萬炁長存，不經苦惱，身有光明，諷詠洞章，虔心膽禮三清寶號、十大真人，或追薦先亡祖考、一切罪魂，永度三徒，仙化成人，超淩三界，上昇朱宮。
　　沖妙先生燒香朝拜金闕上帝而獻頌曰：
　　金闕大聖主，天地萬靈師。慈悲灑甘露，洗滌諸塵迷。廣演空洞章，徧使悟希夷。救拔八難苦，拋離五濁泥。超度六毒海，永謝貪瞋癡。神仙同接引，逍遙上太微。
　　太上靈寶朝天謝罪大懺卷之九竟
　　太上靈寶朝天謝罪大懺卷之十
　　爾時，元始上帝在大羅天上金闕之內寶臺之中，大集群仙，廣演妙法，救度人倫。時有天仙、地仙、水仙三府靈官，五嶽四瀆，地府百司，各整威儀，理劍整佩，叅駕雲龍，上朝天闕，列班燒香，立侍瓊軒，各進呈四方分野、兆民生死罪福之籍。
　　是時，元始上帝示大威神，遠布祥光，照耀萬國山河大地，細微罪業，無不盡見。是時金華真人、玉清真人、妙行真人、救苦真人，燒香朝拜至尊，上奏言曰：今睹下土眾生，多不信奉，恣縱身心，長行苦毒，殺害眾生，三毒口業，罪殃深重，為十直之神司命司錄寫其罪犯，上奏天府，歷劫纏結，無由解脫，禍福賞罰，毫分不差。見諸眾生，在世積善、長行陰騭者，天氣蓋之，地氣載之，星辰照之，鬼神敬之，五福隨之，千災離之。或見在世積諸罪業、行諸苦毒者，天不蓋之，地不載之，星辰不照之，鬼神害之，五福遠之，千災隨之。臣等觀見甚可哀傷，伏願上帝天慈，大開方便，普為救度，咸使了悟至道，出離垢濁。是時，至尊告諸大真人曰：吾憫下方世界，一切群生，猶如赤子，皆令得道。只為眾生罪殃深厚，長居不淨，恣縱情慾，多有穢汙，在世生身，長行婬慾。或在宮殿星辰靈觀，行諸婬慾。或在神廟社壇，行諸婬慾。或捉人殘害，離人子母，奪人男女，別人恩愛，隔人憐念。或六親通同。或骨肉會合。或誘人奴婢、不擇妍醜。或不擇賢愚。或疆抑男女。或分割夫妻。或染汙出家。或裸露天地，侵陵四輩，行多婬慾，意相惡夢，交接無所不至，放縱六情，無量無邊，結在身心，昏迷六識，精氣衰竭，罪犯深重。今日懺滌，咸乞消滅。
　　元始上帝再告左右侍真曰：吾見下方男女，捨身生身動意，常行偷盜。或偷盜天尊聖像、經法財物。或偷盜出家法師財物。或偷盜靈觀星壇財物。或偷盜修造尊像財物。或偷盜庄田常住財物。或偷盜齋醮供養財物。或偷盜廟祀鬼神財物。或偷盜父母男女財物。或迫脇勢力財物。或行官事誑謼財物。或非義強抑財物。或下脫矯妄財物。或貪愛借貸財物。或借貸抵拒，不償財物。或欺負黯黮，陵忽非義財物。凡起一念，偷盜不論多少，無量無邊罪業，隱藏在身，未曾發露。首謝，今日燒香，禮懺悔過，一切罪咎，咸乞蕩除。
　　元始上帝再告左右侍真曰：吾觀下界眾生，積財如山，心常不足，貪愛無厭，役心運智，勞苦四大，略無惠心，立身在世，貪心刻削。或見天尊星辰，生慳貪心。或見靈觀經法，生慳貪心。或見道士法師，生慳貪心。或見父母、男女，生慳貪心。或見貧窮孤老，生慳貪心。或見死亡殘疾，生慳貪心。或見牢獄枷鎖，生慳貪心。或見荒年飢餓，生慳貪心。或見行旅囚徒，生慳貪心。或見水火急難，生慳貪心。或見奴婢役夫，生慳貪心。或見天仙星宿，不肯布施。或見天尊靈壇，不肯布施。或見經籙齋醮，不肯布施。或見寫經造像，不肯布施。或見大德法師，不肯布施。或見貧窮孤老，不肯布施。或見囚徒枷鎖，不肯布施。或見疾病困苦，不肯布施。或見水火急難，不肯布施。或見行旅急切，不肯布施。或見荒年飢餓，不肯布施。夫人生一日之活百年生計。生既不將一錢來，死亦不將一錢去。一朝身歿，萬事皆空，幾許愚癡，慳貪悋惜，略無慈心，氣絕死亡，七寶珍玩、屋宅庫藏、莊田地土、盡屬他人。妻子悲啼，骨肉分散，有何所益。生存積業，一一受報，不忍聽聞。吾又見下界眾生，終日積罪業，貪毒縈心，刻削孤貧，略無恤念。或於天尊聖像前，生諸瞋怒心。或於宮觀經法前，生諸瞋怒心。或見道士出家，生諸瞋怒心。或見寫經造像，生諸瞋怒。或見齋醮道場，生諸瞋怒。或見廟庭鬼神，生諸瞋怒。或見老病孤貧，生諸瞋怒。或見牢獄囚徒，生諸瞋怒。或見生死急難，生諸瞋怒。或見水火凶災，生諸瞋怒。或見荒年飢餓，生諸瞋怒。或見奴婢役夫，生諸瞋怒。或見孤貧求乞，生諸瞋怒。或見牛馬六畜，生諸瞋怒。如是等心業，無量無邊，立身處世，舉心措意，略無慈忍。今日歸命懺謝，咸乞滅除。
　　元始上帝曰：吾觀下界眾生，處世立身，六識暗昧，略無片善。或於天尊聖像前，行諸愚癡。或於星辰大道前，行諸愚癡。或於宮觀玄壇前，行諸愚癡。或於經籙道場，行諸愚癡。或見道士出家，行諸愚癡。或見虛空賢聖，行諸愚癡。或見父母妻兒，行諸愚癡。或見天地日月星辰，行諸愚癡。或罵詈天地，咒詛鬼神。或逆叛君父，不孝宗親。或返凶作禍，立法亂常，內婬骨肉，外殺他人，不信罪福因緣、宿命報對，謂自己長存，不生不滅，不分善惡，不識賢愚。如此愚癡，不忍觀見。諸大真人，燒香朝謝金闕上帝，自今日已後，普願下界，一切眾生，身心口意三業，並皆釋放。常得六根清淨，永無爭競，常行柔軟心、調和心、慈愛心，不放逸心，不傲慢心，無貪悋心，長行歡喜心，常生不殺救護心，常行孝義忠信心，常行濟貧拔難心，常生利物饒潤心。若人行如是心，即有十天善神衛護，永消世戹，散滅罪殃，永無憂怖，神仙接引，皆得超度。
　　元始上帝再告左右侍真曰：自今已後，下界群生，若有善信奉道之人，為一切愚癡、罪障惡業及飛走群毛、鳥獸六畜等，建立靈壇，誦經禮懺，然燈燒香，拜表上章，醮謝天地、日月、星辰、五嶽、四瀆、酆都冥官精心不退者，吾遣太乙救苦天尊，開北靈紫館琅玕藏中，出碧簡金文、天尊懿號，稱䙌讚歎，吟詠洞章，思真念道，乞削落九幽長夜靈官之府玉匱之函，使五苦並原三塗解釋，脫落群毛，永離罪業，盡得超度，返身人道，不滯苦難，長處逍遙，所願遂心。是故燒香，歸身歸命，五體投地。
　　志心朝禮，
　　玉清聖境虛無自然元始天尊，
　　上清真境太上道君靈寶天尊，
　　太清仙境太上老君道德天尊，
　　太上昊天至尊金闕玉皇上帝，
　　南極星主紫微上宮天皇大帝，
　　中天星主紫微中宮北極大帝，
　　承天效法厚德光大后土皇地祇，
　　南極長生大帝統天元聖天尊，
　　東極青華大帝太乙救苦天尊，
　　貞明大聖九天應元雷聲普化天尊，
　　九天雷祖大帝除災濟物天尊，
　　紫微碧玉宮太一大天帝保制劫運天尊，
　　六天洞淵大帝伏魔上上太一天尊，
　　六波天主帝君普施法潤天尊，
　　九天可韓司丈人朱陵度命天尊，
　　九天採訪使應元保運妙化天尊，
　　東方九炁天中青靈始老洞空天尊，
　　南方三炁天中丹靈真老洞清天尊，
　　西方七炁天中皓靈皇老洞虛天尊，
　　北方五炁天中五靈玄老洞微天尊，
　　中央一炁天中玄靈元老洞真天尊。
　　志心朝禮，下方真皇洞神天尊。
　　志心朝禮，積功成聖天尊。
　　志心朝禮，凝神照境天尊。
　　志心朝禮，和神利物天尊。
　　志心朝禮，總領眾靈天尊。
　　志心朝禮，幽照無極天尊。
　　志心朝禮，善斷迷惑天尊。
　　志心朝禮．好解羅網天尊。
　　志心朝禮，瓊瑤寶蓋天尊。
　　志心朝禮，朱景洞照天尊。
　　志心朝禮，體悟萬行天尊。
　　志心朝禮，洞淵微妙天尊。
　　志心朝禮，萬行圓滿天尊。
　　志心朝禮，無量玉皇天尊。
　　志心朝禮，大乘空惠天尊。
　　志心朝禮，還功報德天尊。
　　志心朝禮，隱跡全道天尊。
　　志心朝禮，高皇洞晨天尊。
　　志心朝禮，紫霞浮蓋天尊。
　　志心朝禮，法雲流潤天尊。
　　志心朝禮，闡揚妙法天尊。
　　志心朝禮，尊妙無雙天尊。
　　志心朝禮，玄智遠照天尊。
　　志心朝禮，變見法界天尊。
　　志心朝禮，威降慈緣天尊。
　　志心朝禮，湛寂體玄天尊。
　　志心朝禮，玉京垂惠天尊。
　　志心朝禮，保度應運天尊。
　　志心朝禮，太微光範天尊。
　　志心朝禮，真相具足天尊。
　　志心朝禮，導世無遺天尊。
　　志心朝禮，法緣常濟天尊。
　　志心朝禮，勸發無礙天尊。
　　志心朝禮，大光常照天尊。
　　志心朝禮，道炁含育天尊。
　　志心朝禮，降伏強梁天尊。
　　志心朝禮，延光布像天尊。
　　志心朝禮，永證道源天尊。
　　志心朝禮，妙福無邊天尊。
　　志心朝禮，志節微妙天尊。
　　志心朝禮，常傳真戒天尊。
　　志心朝禮，道惠圓滿天尊。
　　志心朝禮，光德具足天尊。
　　志心朝禮，無量增益天尊。
　　志心朝禮，華蓋浮雲天尊。
　　志心朝禮，沖和淨樂天尊。
　　志心朝禮，玄隱無為天尊。
　　志心朝禮，幽源不測天尊。
　　志心朝禮，永住無相天尊。
　　志心朝禮，陶化四生天尊。
　　志心朝禮，太虛常寂天尊。
　　志心朝禮，紫虛觀微天尊。
　　志心朝禮，證真靜意天尊。
　　志心朝禮，紫府凝神天尊。
　　志心朝禮，恆遊寂處天尊。
　　志心朝禮，信樂正法天尊。
　　志心朝禮，勝業潛耀天尊。
　　志心朝禮，默念無為天尊。
　　志心朝禮，高真定智天尊。
　　志心朝禮，玄臺勤德天尊。
　　志心朝禮，群靈普衛天尊。
　　志心朝禮，揮靈妙用天尊。
　　志心朝禮，凝神生惠天尊。
　　志心朝禮，乘景浮生天尊。
　　志心朝禮，救度八難天尊。
　　志心朝禮，延壽無盡天尊。
　　志心朝禮，寂住玄都天尊。
　　志心朝禮，和光隱妙天尊。
　　志心朝禮，窈冥神化天尊。
　　志心朝禮，清淨真意天尊。
　　志心朝禮，慧業廣德天尊。
　　志心朝禮，至極安樂天尊。
　　志心朝禮，端靜凝和天尊。
　　志心朝禮，最勝妙果天尊。
　　志心朝禮，善救世界天尊。
　　志心朝禮，湛相淳和天尊。
　　志心朝禮，百寶勝嚴天尊。
　　志心朝禮，廣布神化天尊。
　　志心朝禮，高虛最妙天尊。
　　志心朝禮，開化玄宗天尊。
　　志心朝禮，南丹暉惠天尊。
　　志心朝禮，朱靈寶德天尊。
　　志心朝禮，妙力寶王天尊。
　　志心朝禮，虛極垂感天尊。
　　志心朝禮，慈和忍愛天尊。
　　志心朝禮，尊貴無邊天尊。
　　志心朝禮，寧撫萬神天尊。
　　志心朝禮，宴豫景像天尊。
　　志心朝禮，總朝上帝天尊。
　　志心朝禮，玄理垂文天尊。
　　志心朝禮，西那靈應天尊。
　　志心朝禮，善導洪源天尊。
　　志心朝禮，雲華見相天尊。
　　志心朝禮，凝寂金闕天尊。
　　志心朝禮，善消魔試天尊。
　　志心朝禮，元皇真一天尊。
　　志心朝禮，靈應無極天尊。
　　志心朝禮，無滯無著天尊。
　　志心朝禮，玉清金相天尊。
　　志心朝禮，北真鍊妙天尊。
　　志心朝禮，無礙慈惠天尊。
　　志心朝禮，九幽拔罪天尊。
　　志心朝禮，隨願往生天尊。
　　志心朝禮，慈悲救苦真人。
　　志心朝禮，慈悲救度真人。
　　志心朝禮，慈悲大惠真人。
　　志心朝禮，慈悲轉輪真人。
　　志心朝禮，玄通真人。
　　志心朝禮，太妙真人。
　　志心朝禮，九光真人。
　　志心朝禮，普慈真人。
　　志心朝禮，拔難真人。
　　志心朝禮，護命真人。
　　志心朝禮，救死真人。
　　志心朝禮，廣惠真人。
　　志心朝禮，度命真人。
　　元始上帝告五帝神仙、三界眾聖曰：吾今演說天尊寶號、真人名位，遣救苦真人齎此真經，降下人間，散布十方，使一切天人解悟，皆得神仙。若有奉道之人、修真男女，每遇三元五臘、本命生辰，為上世亡魂、六親父母，追薦幽魂，懺謝夙生罪犯。或陷身在六畜群毛、水族蛟蜃、濕居鱗甲、一切蠢動之中，乞出離苦惱，返生人道，神仙接引，魂度南宮，夙劫重殃，成皆釋放，獲福無量。
　　志心朝禮，
　　德山福地仙官聖眾，
　　藍水福地仙官聖眾，
　　玉峰福地仙官聖眾，
　　天目山福地仙官聖眾，
　　商山福地仙官聖眾，
　　張公洞福地仙官聖眾，
　　魚湖洞福地仙官聖眾，
　　中條山福地仙官聖眾，
　　司馬悔山福地仙官聖眾，
　　綿竹山福地仙官聖眾，
　　甘山福地仙官聖眾，
　　瑰山福地仙官聖眾，
　　金城山福地仙官聖眾，
　　雲山福地仙官聖眾， 
　　北邙山福地仙官聖眾，
　　武當山福地仙官聖眾，
　　女几山福地仙官聖眾，
　　少室山福地仙官聖眾，
　　廬山福地仙官聖眾，
　　西山源福地仙官聖眾，
　　南田山福地仙官聖眾，
　　玉蟠山福地仙官聖眾別本作玉瑠，
　　抱犢山福地仙官聖眾。
　　元始上帝再告左右真人曰：吾今遣救苦真人寶此寶經，散布下方，使一切人天轉禮，為上世亡魂、六親眷屬，追薦懺悔，幽魂受度，仙化成人，超淩三界，逍遙上清。若有男女世人，三元八節，拜表上章，虔謝天地，修奉清齋，誦詠三清寶號，諸天真人為地獄幽魂、群毛六畜、水族濕居、一切蠢動，懺除罪犯。乞洗滌夙殃者，普使拔出地戶，永離鬼官，轉化成人，普得超度。
　　沖妙先生燒香朝謝金闕上帝而獻頌曰：
　　玉帝垂靈貺，天宣告萬靈。救拔九幽苦，廣演三洞經。名奏南丹府，魂超北寒庭。永離炎鑊獄，徑出冰池城。神仙同救度，逍遙上太清。
　　太上靈寶期天謝罪大懺卷之十竟