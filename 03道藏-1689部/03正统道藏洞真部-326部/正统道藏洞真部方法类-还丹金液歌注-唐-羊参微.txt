還丹金液歌註
　　元陽子修　通玄先生注
　　經名：還丹金液歌註。唐人元陽子（羊參微）撰歌，通玄先生（五代道士賬荐明）註解。官外丹街。一卷。底本出處：《正統道藏》洞真部方法類。
　　還丹金液歌註
　　元陽子修　通玄先生注
　　夫論龍虎者，蓋鉛汞之別名也。《參》云：金虎是還丹之根本。金虎者，即非二物之名，蓋述於鉛也。鉛色黑，而屬北方。北方屬水，水數一，是以子能知一，萬事齊畢。《參》云：一物有五彩，永作仙人祿。鉛含五色，而屬五行。五行者，金木水火土也。鉛稟五行，是以為五彩。老君云：天得一以清，地得一以寧，神得一以靈，萬物得一以生，王侯得一以為天下正。此言喻於大道，然並指事而說，非俗士之所知也。又云：抱一守中，子身自沖。一之大矣。
　　《參》云：三黃一黑，求死不得。三黃一黑者，靈丹之號也。在人為三一。能修三一，飛仙必得。一屬水，水者鉛也。三者屬木，木即丹砂也。丹砂者，南方太陽之精，精者汞也，汞者為青龍。《參》云：丹砂木精，得金乃并。鉛即屬金，汞即屬木。木為青龍，位居束方，為中男。鉛即屬金之位在酉，居西方，為白虎，是中女。故《二十四聖歌》云：中男中女子午居，卯酉之門惟日月，分明長最為初。又歌云：中男御少女，皆成共水土。此五行大數也。汞成朱砂，為太陽之精，名青龍。丹砂屬木，木色青，木中出火，火赤而屬南方，父母乃在束方，故名青龍。古歌日：白馬牙，好丹砂。汞從朱砂出水銀。水銀屬陽，陽精好飛，故名姥女，難制伏也。故《參同》云：河上詫女，靈而最神。得火即飛，不見垢塵。鬼隱龍匿，莫知所存。將欲制之，黃牙為根。黃牙者，鉛也。色黑，而屬北方壬癸水，為太陰之精，善能制陽。陽性至剛，能被陰伏。汞屬火，鉛屬水，水能滅火也。木性雖直，而被金所傷。水性至柔，能被土剋。土雖德厚，而被木之所剋。金性雖堅，被火銷滅。此五行相剋，大道之常。鉛汞深根，世人莫測，老曰年白首，據案而尋古方，疑惑之問，便云文義不實。鉛汞之義，金石浮沉，世人但將世上鉛汞相承，而成大丹，伏丹出毒，寶之服餌，呼為大丹，未見服食之人，得終天命，皆至少亡，世人多被所惑，而被自俟也。且如修鉛服食，張果先生云：鉛有大毒，善能殺人。世人未曉其端，專功修鍊，徒自苦耳。《參同》云：沒水獵雉兔，登山索魚龍。以驗明之，何遠於此。世人修制靈藥諸石，都未辨陰陽浮沉，不知剛柔，不辨君臣，莫測制伏，未知修鍊何藥。夫陽藥陰伏，陰藥陽伏，須知君臣，明審制伏。知朱雀而調火候，審聽嬰兒之聲，九九數終，靈藥伏火。服食之道難矣，非藥難求，為世人口是心非，難傳授也。
　　昔王陽頗得其衛，而患家貧，以其方上獻於武帝。云：丹砂伏火，堪作黃金。猶假帝主之力，方以成工道。右軍事白雲先生，二十餘年慕其道。但先賢皆勤苦二十餘年，況世人重財輕義，口是心非，陰德不施，妄蕞機作，美其色，妒其賢，世情終日，何以求於至士。學道者須虛其心，輕財重義，且以大慈為本，廣行陰德，矜孤卹寡，自守恬淡，似有似無，如此之人，方遂求道。世人但修鉛汞伏火，便云固濟生人。張果先生云：昔有二人，契為兄弟，人各將水銀一斤，入陽城山中燒燒，三年水銀伏火，如紅玻辦色，光彩可愛，呼為大丹。各服二兩，行履之問，須人扶持，不逾百日而死，又何以益於身命。
　　又今人多將金公，以汞投中，接其金花，取精氣，修之經年黃輕黃舉者，其鉛花如紫磨金色，呼為大丹。服之未過累月，令人面目痿黃，而成勞疾，顏色轉青。張果先生云：鉛有大毒，善能殺人，搜人血脈。淺學之流，未審其義，將世上鉛汞修鍊，且如世上鉛汞，祇有變化五金之功，豈能延於生命之理。鉛汞深妙難測，世人豈知淺探。且如汞有三種，今人只識一味水銀。《參同》云，及《五相類》、《金碧潛通》、張君五篇諸仙經中，有此箇汞汞傾。世人柢知用此，前二汞水銀都不識，綠學問不探，但以道聽途說，枉惜青春之年，竟無所見，被鉛汞所傷。是以服食求長生，多為藥所誤。且如一陰一陽之謂道。又云：鉛汞二陰，還丹之心。又五金之主，陰為主。又云：萬物負陰而抱陽。又云：陰即為君，君即為主。《陰符》云：金丹之術百數，要在神水華池，豈不明矣。世人但將鉛汞為之神水華池，故知未識深妙之理。故《參同》云：據按託文，妄以意為，玄妙之理，不書於竹帛。故《參同》云：寫情於竹帛，恐泄天之符。抱朴子云：此藥若使凡人知之，即天上仙人成群。老君云：知者不言，言者不知。左真人云：知者出於心源，得者皆宿生積慶，三世留恩向下，子孫不學而得。今人淺志，何以求之，虛己勞神，終無得理。故知陰陽之道難成矣。古者勸人求道，教人尋方疏，至問經術，必洞曉古人之言，更若致意自思，必明大道。老君云：合抱之木，生於毫末。九層之臺，起於累土。千里之行，始於足下。夫學者且虛其心，勤苦積行，方乃漸進，而至通靈。今人情躁，何以求之，空生好事，未見至人傳法，而授輕浮者哉。
　　張果先生傳云：昔有二人，契為兄弟，而不書姓字。業為屠者，欠負官債，徒步入山，自求其斃。此人有志，忽遇一仙者，化為凡徒，負草而賣，呼屠曰：此山幽絕人跡，子何得到此。屠曰：吾欠負官債，父子離隔，羞見問巷，今入此山，自取其斃。吾聞山中多有仙者，忽遇求其道，終不返人問。仙者曰：子欠官債入山求道，夫人求道，須有其志。余是仙人，子能存志乎。子之坐石約厚一丈，能命木鑽之得透，吾付汝道。屠曰：此試余志焉。乃以山中木鑽盡，已經二十餘年，方深七尺，猶有三尺未透。此人志不退，山中木盡，而告於天仙者，慾之遂使石透，乃付金丹大藥，白日昇天。如此之人甚眾，左慈禮洞三年，晝夜不捨。陰君受業二十餘年。未見得道之人，端坐而得。今人且貪名利輕義，重財世情，終日雖即心存於道，何以求之骨敗氣衰，難成反老，數之欲盡，無以救之。豈知靈丹而有延年之功，納胎元氣，延生之理。今總纂集先賢遺文，以彰新學，並歌以示同好者，故無惑焉。
　　為世人口是心非，難傳授也。
　　昔王陽頗得其衛，而患家貧，以其方上獻於武帝。云：丹砂伏火，堪作黃金。猶假帝主之力，方以成工道。右軍事白雲先生，二十餘年慕其道。但先賢皆勤苦二十餘年，況世人重財輕義，口是心非，陰德不施，妄蕞機作，美其色，妒其賢，世情終日，何以求於至士。學道者須虛其心，輕財重義，且以大慈為本，廣行陰德，矜孤卹寡，自守恬淡，似有似無，如此之人，方遂求道。世人但修鉛汞伏火，便云固濟生人。張果先生云：昔有二人，契為兄弟，人各將水銀一斤，入陽城山中燒燒，三年水銀伏火，如紅玻辦色，光彩可愛，呼為大丹。各服二兩，行履之問，須人扶持，不逾百日而死，又何以益於身命。
　　又今人多將金公，以汞投中，接其金花，取精氣，修之經年黃輕黃舉者，其鉛花如紫磨金色，呼為大丹。服之未過累月，令人面目痿黃，而成勞疾，顏色轉青。張果先生云：鉛有大毒，善能殺人，搜人血脈。淺學之流，未審其義，將世上鉛汞修鍊，且如世上鉛汞，祇有變化五金之功，豈能延於生命之理。鉛汞深妙難測，世人豈知淺探。且如汞有三種，今人只識一味水銀。《參同》云，及《五相類》、《金碧潛通》、張君五篇諸仙經中，有此箇汞汞傾。世人柢知用此，前二汞水銀都不識，綠學問不探，但以道聽途說，枉惜青春之年，竟無所見，被鉛汞所傷。是以服食求長生，多為藥所誤。且如一陰一陽之謂道。又云：鉛汞二陰，還丹之心。又五金之主，陰為主。又云：萬物負陰而抱陽。又云：陰即為君，君即為主。《陰符》云：金丹之術百數，要在神水華池，豈不明矣。世人但將鉛汞為之神水華池，故知未識深妙之理。故《參同》云：據按託文，妄以意為，玄妙之理，不書於竹帛。故《參同》云：寫情於竹帛，恐泄天之符。抱朴子云：此藥若使凡人知之，即天上仙人成群。老君云：知者不言，言者不知。左真人云：知者出於心源，得者皆宿生積慶，三世留恩向下，子孫不學而得。今人淺志，何以求之，虛己勞神，終無得理。故知陰陽之道難成矣。古者勸人求道，教人尋方疏，至問經術，必洞曉古人之言，更若致意自思，必明大道。老君云：合抱之木，生於毫末。九層之臺，起於累土。千里之行，始於足下。夫學者且虛其心，勤苦積行，方乃漸進，而至通靈。今人情躁，何以求之，空生好事，未見至人傳法，而授輕浮者哉。
　　張果先生傳云：昔有二人，契為兄弟，而不書姓字。業為屠者，欠負官債，徒步入山，自求其斃。此人有志，忽遇一仙者，化為凡徒，負草而賣，呼屠曰：此山幽絕人跡，子何得到此。屠曰：吾欠負官債，父子離隔，羞見問巷，今入此山，自取其斃。吾聞山中多有仙者，忽遇求其道，終不返人問。仙者曰：子欠官債入山求道，夫人求道，須有其志。余是仙人，子能存志乎。子之坐石約厚一丈，能命木鑽之得透，吾付汝道。屠曰：此試余志焉。乃以山中木鑽盡，已經二十餘年，方深七尺，猶有三尺未透。此人志不退，山中木盡，而告於天仙者，慾之遂使石透，乃付金丹大藥，白日昇天。如此之人甚眾，左慈禮洞三年，晝夜不捨。陰君受業二十餘年。未見得道之人，端坐而得。今人且貪名利輕義，重財世情，終日雖即心存於道，何以求之骨敗氣衰，難成反老，數之欲盡，無以救之。豈知靈丹而有延年之功，納胎元氣，延生之理。今總纂集先賢遺文，以彰新學，並歌以示同好者，故無惑焉。
　　還丹金液歌註
　　和氣和太初，初氣終歸一。
　　和氣，和者天地元和之一氣也。能生萬物，故天乾地坤，受元氣也。
　　母子本相生，相生又相失。
　　母者，水基。水銀母也。因母而生金，金須臾變化歸母，容貌相變，先生云子母。
　　陰鍊玄陰精，月旬嫁於日。
　　嫁，往也，初起火相令屯卦起，旬加一爻，至於既濟，六十四卦終而更始也。
　　日月既相交，還丹赭然出。
　　依陰陽爻卦得之，日月乾坤，元氣還丹，她然明顯也。
　　北方取河車，
　　河車者，水基，中有媳女，水銀也。
　　南方朱雀一。
　　南方者，丙丁火。中二氣相合，成其還丹。
　　碧水生妙花，白花懷玉質。
　　碧水者，水基也。生白花者，金花隨陰陽，鍊出西方金，花如玉花也。
　　龍虹入相交，刀圭須謹密。
　　龍此者，金火也。初入爐制伏未定，恐有失走，故須饉密，不可漏泄，刀圭器物牢密也。
　　獨弄在乾坤，能滋於萬物。
　　唯金花水銀，能成還丹。生於萬物，制其死生，與天地齊畢，非八石金銀之類。今人之愚，以水銀合諸金燒之，害人性命非一也，舉上如然也。
　　詫女玄陰精，二種皆歸一。
　　妮女水銀，玄陰水基，二氣相合，一體而成還丹，故此言之。
　　河上無水銀，
　　非人問朱中水銀也。
　　乃合著陰律。
　　火侯陰律足也。
　　蕩蕩赤龍蟠，
　　赤火也，龍藥也，二氣相合，千變萬化，神聖如龍，不可知也故然。
　　火候看容質。
　　隨晦朔也，見其容質也。
　　變作裹蹄金，
　　裹蹄金，還丹之名。
　　黃芽無根衛。
　　黃者，金色也。芽者，萌花也。從天地氣而有，非烹石中水銀，鉛中取花，故為根衍，非滓穢之生。
　　火記三百篇，知之萬不失。
　　知水銀，識金花，解火侯還丹，萬不失一也。
　　如騾懷妊駒，自懷其形質。
　　騾駒者，母懷子出，金花合之，還丹成金花，水銀變矣。
　　還丹金液歌註竟