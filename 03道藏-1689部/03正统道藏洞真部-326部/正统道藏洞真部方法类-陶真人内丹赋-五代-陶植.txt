陶真人內丹賦并序
　　經名：陶真人內丹賦。唐末五代道士陶植撰。序文及賦注皆出一人。書修煉外丹之街，而非內丹，故書名原當作《金丹賦》。一卷。底本出處：《正統道藏》洞真部方法類。
　　陶真人內丹賦
　　夫人本以五行氣而成體，乃以四象精而灌身，得江海竭而命更延，日月虧而神轉壯。故聖人理金鎮玉，鍊石補天，體用玄黃，要崇日月。伏以龍虎大丹者，南北往來之位，本元二三，東西出入之名，運合歸一。青赤白黑，各定四維，上下俱通，輻賡八方，位成五帝，三才立象，萬物有形。六十四卦爻用，二十八宿合度，在七十二候之內，處三百六旬之中。始自元陽，終於晦臘。故經云：以天地合其德，日月合其明也。春夏進長滋隆，皆稟於四時。秋冬退伏墊藏，豈離於一運。乾長於艮、巽之體，剛變為柔。坤生於震、兌之形，陰歸陽位。然始陰陽之用，日月交嘆，是以離女坎男，金夫木婦，妮其精氣，陶鍊髓筋，十月功成，一用方備其神也。化之為液鎔凝質，若堅冰變之玄霜，烹剖形如素雪。方辨鉛汞之理，始驗水火之源。合兩象之精華，抽五行之血肉。故聖人研日月二字，通幽洞冥。窮金水五行，出凡入聖。《參》云：日月為易，剛柔相當。此名水土金之三物，志士豈不省己者哉。欲達至真者，明閑卦象，痛會陰陽，曉察天文，精求易義，火候進退，生殺合宜，表裹清通，內外相應。《三元周神論》云：欲明其藥，先明自身。悟此一言，而知萬化矣。若天地變易，雌雄抗行，相類不同，黑元交錯者，如持梯而望昇星漢，懸鉤針而擬釣鯨說。幸請賢者，細而詳之，豈敢謬於神道耳。又綠賦內沉論祕義，潛匿幽詞，注解玄言，附成其旨。
　　賦曰
　　道法自然，
　　自然者，元氣也。元氣者，是天地虛元之氣。天地虛無之氣，即化生萬物，玄元之始也。學丹之流鍊此，得虛無之氣，名真一自然之道，為萬物化元也。《老子》日：無形不可名狀，故強名曰道。守一之道，日道者是自然之氣，即是水銀。志士但依法鍊之，出無入有，脫胎見真一，自然之道也。
　　術明真假，
　　真名鉛也，鍊得銀，銀號日真一，亦日白金，位屬兌官西方。俗士不曉真一之道，鍊鉛擬求其真，物被埋了豈有真。故經云：莫壞我鉛，令我命全。求真象之道，上稟三光，下應三才，六律既備，變化無窮，即真一之道也。假者，是學仙之流，不考經典，不從師授，託意自造，遂將几常水銀，不依法則妄施陰陽，擬為至藥，故不成也。李澄云：豈將几鉛常汞，便喻至藥。所以不法天地，謬用虧明，致陰陽結互，寒暑不時，豈不用假而自恨。故經云：几聖淺深，愚智真假，自古有之。
　　法效兩儀，
　　兩儀天地。
　　取象八卦。
　　大藥變轉，體骨皆依法象。金水運氣，周功二十八宿，合度八卦，成八卦者。每四十五日一節成，是一卦也。一年三百六十日，有八箇四十五日，故取象八卦。太易至有八卦，日月有八卦是也。
　　闢天地以區分，
　　闢者，開也。明天地以區分。天地位者，乾坤鼎器也。言先論鼎器，後言其藥，天地位定，然後區分周天之義也。寒暑駕馭，陰陽勝負，取時勿失節候，是取象。
　　混陰陽之變化。
　　混陰陽者，水火為藥也。是水銀混沌，清濁未分，故號太易者，是陰陽之象，傾一處之義也。然后陰陽合德，而剛柔有體。陰陽者氣也，剛柔者形也。故志士則而行之，侯水火主也。分判有時，方辯陰陽之變化。《通玄論》云：此天地之母，砂汞也。
　　指乾坤而以經以緯，
　　乾為金，西為位。坤為水，是金。水火二物，交轉往來，出入屈伸，體段也。郭真人日：束西為緯，甲處為束。甲為十干首，甲者神子，為十二神之先。將甲配子，故云以緯也。
　　類南北而有取有捨。
　　故歌云：拾南取北，子母相剋。轉北成西，配合夫妻。此不虛也。故丹石一藥獨負陰，謂之有取有拾。
　　氏房騰躍於蒼龍，
　　氏房，是束方宿，故汞寄處於房星。房星屬卯為青，又木生於水，水屬北方為黑。青與黑謂之蒼，號日蒼龍者也。
　　張翼襟帶於白馬。
　　張翼，是南方火宿，象丹砂也。是古仙以法脫其赤暈，還其真性之功，號日脫體丹砂，一名白砂，亦名白馬牙是也。
　　故玄黃之形質，脫筋骨而瀟灑。
　　玄黃者，天地也。為器物之形質，筋是汞，骨是銀，得火氣薰蒸，金水等自脫其鉛，漸除滓穢，於器上飛傳往來，拂鬱加霧而瀟灑也。
　　棲巖隱壑，跨岳臨川。
　　汞在鼎內，得金水伏，被煎灼湧沸不得停，漸結吐花於上，或成其熙，棲巖隱壑。或伏盤不起，如山岳之形狀也。
　　候日華之月彩，亦彌歲而歷年。
　　日華是汞，月彩是金。金汞成形，非日盈月滿而不就也。故一年主十二月，有三百六十日，時積日為月，積月為年，至一周天有四千三百丰十時，象四千三百年運氣。故云：彌歲之歷年，志士審而察之，以大藥陰陽相配，而成寒暑，陰煞陽養，還丹非四時五行而不伏，皆取其象。
　　窮造化而變化，順天時而奉天。
　　窮陰陽之道，知變化之源。夫子日；知變化之源，其知神乎。故演八卦，父子君臣，剛柔相配，度其尊卑，運終六律，合成大道，定五行六律，七十二侯，四十五節，推二十四氣刻漏，取定大小，而諷興三才，取象天地。《參》云：窮神以知化。是故聖人法為順天，無別義也。
　　始雄雌而偶匹，終翱翔而昇仙。
　　始，初也。《參》云：初正則終辯，幹之未可持。即是雄汞雌金，寶相配為藥，可中服食。翱翔者，義朱雀汞也。得之伏徘徊，稟氣漸昇火，名日正陽之丹矣。
　　爰有物外之人，性稟天真，抱沖和之精氣，厭寰海之囂塵。
　　吳筠先生云：仙者，人之所美也。死者，人之所惡也。所以神不清骨不峻者，非稟於陽靈之氣，所稟者叉無慕仙之心矣。慕仙之心者，受氣之時，得值長生之宿，兼逢陽王之官，所以人性稟天真，起於物外，恬淡純粹，體和神清，厭於寰海，棄於囂塵矣。
　　夫求不死之方，尋延齡之訣，得金丹之奧旨，洞玄妙之真說。
　　不死之方，出自黃老。老子丹經，延齡之訣者，即《參同契》、《金碧經》是也。如志士得獲此本，先須上告三官，下告土地真君，然後沐浴齋心，冷室焚香，習而考之，方得心開悟解，了釋真元。學道之士。須廣求師友，請益毫釐，不可妄作也。
　　故杳杳冥冥，其中有精。
　　杳冥者，是陰黑玄之貌。其中有精者，銀也。精者，汞也。即是銀於太陰之中，但受太陽之氣，溫養日久，冥遁其形，潛伏於太陰之內。如有根萌熙足成形，號日伏火水銀是也。又杳冥者，不正之貌。若無若有，不之而可見也。故經云：冥冥凝神，不出我身。鉛不呈朴，汞不露形。還陽子云：鉛受辛盲，故被褐懷玉。金稟汞甲，胎自著徘而入水。
　　灌金花之一氣，察水火之兩名。
　　郭真人日：先鎔金花為水，別器暖汞投入池中，其色凝白，狀如鉛蘇，義亦伺否。又一氣真一也，一化受符，青龍之位，為束方震。震屬木，木生火，謂之汞。土能生金，謂之陰銀。故云：察水火之兩名也。
　　分布四象，陶均五行，駐日魂而呼月魄，遵虎性而契龍情。
　　李澄云：金木二字，坎離四象，急藥之體。鉛汞者，玄妙之門，還丹根基。此言青龍白虎，朱．雀玄武，為四象也。四象成而五行了。二十八宿周天，日月合度，龍呼於虎，虎吸其龍，性情交泰，日月周畢，豈不是四象五行陶均也。
　　由是演易示機，杓星設位，循箕斗而散彩，
　　李淳風日：北斗七星也，近紫微官，在太微北，是為帝車，以主號令，運乎中央，而臨制四方。建四時，均五行，移節度，定諸紀分，繫之於斗。其魁為璿璣，其柄三，為玉衡。書日：璿璣玉衡，以齊七政。箕斗者，是寅巳之位，起火於此，甲之散彩。
　　綿艮兌而通氣，
　　艮為山，兌為澤。《易》日：在天成象，在地成形，變化見矣。韓康伯日：象況日月星辰，形況山川草木，懸象運轉，而成昏明。山澤通氣，而雲雨施，行連循環，上下通氣，此義深矣。
　　播刑德而合剛柔，入中宮而歸戊己。
　　播，施也。刑主陰煞，德主陽汞，而剛柔自合，故入中官，而歸戊己。戊己者，是土位，稱黃帝生處玄立。又能剋水銀，而玄伏矣。《金碧經》云：以制太平，並中宮土。《參》云：三物一家，都歸戊己。三物，水火金也。
　　爾乃九還變態，七返呈妍。
　　九當乾卦，么几龍立位。七當坤卦，飛龍在天。大人造化，么几龍有悔，窮之災也。故從九位而返七。夫修真之士，須明卦象，屈伸動靜，出入卷舒，昇降進退，各有所配，方守一而鍊真，即見交泰呈妍之理，配男女以時也。
　　運水火而相鮮，
　　《參》云：本在交媾，定至生人。以坎男離女配合，日居月諸，精彩潛媾。
　　盡一氣而成牙蘗。
　　《易》日：日月運行，一寒一暑，乾道成男，坤道成女。乾知太始，坤作成物。是日月以天地之用，金水交精，水火運移，還盡一元之氣。一元者，六十日也，四熙成。《契》云：元年乃牙潛也。
　　由內貞而外順，
　　內者金，外者水。金水欲行，蓋順陰陽之法，用候卦爻。內為陽三畫，外為陰三畫，處陽之時，外求於內。在陰之時，內求於外。金居內為春夏直符也，水居於外為秋冬直符也。內外之際，蓋取象於卦中。
　　乃玄之而又玄。
　　玄者，玄元也。如太上分一氣為二義，二義天地也。地也者，剖一氣而真素，號日真一，故是真玄也。又玄者，是變白為黃金，黃金為至寶，故云玄之又玄。經日；衍士服食之，壽命得長久。金性不敗朽，故為萬物寶。非服常金也。金也，當其變也。
　　即火東旋而為龍，水西轉而成虎，虎脫胎而棄子，龍辭丙而致雨。
　　崔昤山日：其神化之而為液，凝之即成汞，如霜璨爛，似玉闌干。素魄流晶，光影星鑽，千鍊萬化，其體常然，從無入有，壞而復成。自有入無，滅而復生。陽與陰合，陰與陽并，展轉變化，遂為物精。仙人百鍊，而為通靈。還返不窮，還丹是名。又歌日：五行顛倒衍，龍從火裹出。五行不順行，虎自水中生。此是明至藥法，准此陰陽相剋，五行錯王而成者矣。
　　氣惟先白黑而後黃，始水火而終土。
　　此是金水狀貌，從復用事，至十月終坤，變轉體段，先白後黃，赤黑連表，各還本位，其骨是大還丹也。始火者，火數二，水數一。火既滅，四時輻奏一氣，十五日二十四氣，生成萬物。夫還丹者，象水火成萬物，稟天地陰陽之氣，氣以剛柔，合度四時，不能陶鑄，則真一之道畢矣。
　　捨南取北，甲乙宗祖。
　　經日：陽中有陰，陰中有陽。陰中有陽者，砂中產汞也。汞離陽，故歸北方自然水。水能生木，木居甲乙，與火為宗祖也。一文云：即火東旋而為龍是也。
　　神水聖石，帝男金女。
　　神水者，非酒醋之鍊者，石不可作也。是陰一制陽一，為華池之義。故云帝男龍女，實三一之要也。
　　道本不離於玄黃，守一要存乎三五。
　　道本者，汞也。天地與三五之氣。守一要存乎，不離金汞巳金也。志士細而詳之，言真實理也。
　　信由青腰致遠，玄素鉤深。
　　青腰曾青，玄素是金，即青龍白虎。鉤深，致遠之義也。
　　風謂七八之水，水生九六之金。
　　風者，陽氣也。從十五日前，震卦用事，汞得金氣鉤留，自然調暢也。水生者，陰氣也。十六日已後，轉受巽，變剛為柔，是金消，故入汞而歸坤卦也。《參》云：七八數十五，六九亦相應。是一月運六十四卦也。
　　剛表柔裹，內陽外陰。
　　剛表者，金也。柔裹者，汞也。經云：陰銀而陽汞是也，故內陽而外陰。別注云：剛者乾也，柔者坤也。陰陽合德，而剛柔有體。陰陽者氣也，剛柔者形也。稟陰陽成金水，金水之形既成，合體凝而成堅，是變易也。
　　青龍躍而白虎伏，朱雀飛而玄武沈。
　　青龍木神，白虎金神。經云：丹砂木精，得金乃并。取天之汞，合地之銀，聚魂魄而成還丹。天玄地黃，合度砂汞，乃當合之時，俱入神室之中，鍊此神精，火土金運，摧文武急緩，以應鍾律。朱雀者火，南方之位也。玄武者水，北方之位也。言汞或走或飛，從南方朱雀中，北方水火。二水一合數三，為東，青龍鉛水，故先踴躍而伏白虎也。經云：龍陽數奇左，虎陰數偶右也。
　　由是日爍中男，月迷姥女。
　　日者，火也。中男者，金精為月，得火氣而自消散，與汞合為一體，其汞傳金氣自迷，故不走不飛，謂之月迷妮女。詫女者，汞也。中男者，金也。魏君日：火能消金，金伐木榮，三五與一，天地至精者矣。
　　土彊金勁，一寒一暑。
　　土者雄黃，得位中官，將軍之名。能偃於水，又能生金。一寒一暑者，發火文武及時者也。
　　龍呼虎吸，烏蟾吞吐。
　　龍者汞，虎者金，烏蟾者日月精也。金汞得火水氣，於鼎內變化，高低之貌，運文武火戲，一上一下，一俯一仰，出化沒化既定，吞吐依時，黃白乃成，號日金星美砂、巨勝紫覆粉。若不化定，伏在金中者，名日金龍丹，亦名伏火紫粉，都是大還丹。
　　南北交媾於水火，卯酉周旋於子午。
　　水銀是北方之位也。火是朱砂，南方之位也。二方往來，各守定性。寒從北方來，暑從南方至，二方各在用，還往本官也。卯者東汞，酉者金汞，合水火而歸於子午。紫河車訣云：十二月生兒，子午是也。
　　總括乾坤之策，優游變化之主。
　　運乾坤二卦，皆有策數。乾策陽爻，半支得六千九百一十二。坤策陰爻，半得四千六百八。總括萬有一千五百二十。主者金也。金為君，象北辰。乾坤交動之時運無輟，而居極是不移。金水在器內，任其水火薰蒸，自然而成正體，優游隨節變化也。
　　母子包羅於匡郭，修養因依於鼎釜。
　　此是金法，世人造次豈能知。子母者，金水也。金水者，坎離二用，為內象外象也。二氣合牙之道，交合於鼎。鼎之中舒光照耀，象日月連環，在六合之中。水火為藥，乾坤為鼎，可理匡郭，金鼎之理。《參》云：坎離匡郭者，城郭也。《五相類》云：城郭完全，人物乃生。是也。世人不曉金鼎，多以金銀及鉛黃花為，此大恨也。
　　配銖兩以定循環，察爻象而校火數。
　　配銖兩者，六銖為一分，四分為一兩，一兩為二十四銖，一斤為合三百八十四銖，象六十四卦有三百八十四爻。循還增喊，察察動而定其火數。經云：火記不虛，演《易》以明也。
　　若夫二至啟閉，
　　冬至夏至。
　　陰陽遞遷，
　　從子至巳陽生，從午至亥陰生。
　　終坤媾而始逛，起復臨而盡乾。
　　直純乾訖，乃從初九一變為始。九二為三，三為否，九四為觀，九五為剝，上九為坤，九還七返，火天大有。此是終乾始遁。又置純坤卦，依前從下位初六變為復，二為臨，六三為泰，六四為大壯，六五為央，上六為需，八歸六居水地比也。故經云：起臨而盡乾也。
　　飛龍偃月，
　　飛龍是汞，偃月是器。
　　上下兩弦。
　　李澄日：青龍二八白虎中，是初八與二十三日，金水各半斤也。
　　黃金白雪，神化自然。
　　黃金者，還轉鉛精，凝為紫磨，赫然赤也，故日黃金。白雪者，飛伏水銀，色如雪，故日白雪。乃是神化自然之道，服之羽化矣。
　　融坤艮以成地，
　　坤為陰，艮為銀，三篇云：聚陰為地是也。
　　仰乾兌而為天。
　　乾為陽，兌為金。陶君日；積陽為天是也。《易》日：山澤通氣。又云：天地不交之氣何也，為形質各易。
　　母子恩戚，相主交連。
　　母子恩戚者，鉛制於汞，汞能伏鉛，鉛汞合為，黃白之道畢矣。銀本從鉛中生，蓋鉛抱於子也。藏鉛在銀，銀隱於鉛中，故是相主勾連。喻人之在道，道不離人。魚在水中，水離魚。魚無水即死，人失道則亡，主相通玄理也。
　　一色三五，．水激雲煙。
　　一者，真一也。三者，汞也。五者，雄黃土也。真一與土，是陰重之物，故不受飛也。得汞相和，即飛也。飛之為霜粉，謂之水激雲煙，亦由器。
　　陶真人內丹賦竟