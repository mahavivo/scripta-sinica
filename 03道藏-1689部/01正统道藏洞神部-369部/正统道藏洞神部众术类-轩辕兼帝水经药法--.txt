軒轅黃帝水經藥法
　　經名：軒練黃帝水經藥法。撰人不詳。部分內容見於《純陽真人藥石製》，當出於宋代。一卷。底本出處：《正統道藏》洞神部眾術類。
　　軒轅黃帝水經序
　　蓋聞萬古之靈，變化自別。艮以一氣為初，三才並立，點化凡軀而成聖。煉就凡石而成寶，本自然也。世問草木，一秋而有變化。人遇之服，而延年千載。何況萬年之變異為水，豈不能超凡入聖，本亦自然之理也。昔徐久居山，褊歷學場，可謂煉丹而未滿，長吁歎息而已。因遊天台蓮溪洞邊，見古仙，不知何處人也。古仙日：吾還丹妙訣，君肯為之。徐久稽首曰：曾為之久矣e未能得成。古仙日：還不還，勿勞心耳，神仙之道自輕,耳。因於此從之五載。後見古仙指草為龍，方知其道矣。稽首拜日：伏望吾師慈悲憫物，伏濟沈淪，未敢禮也，願求一小衛耳。古仙日：子當證道而已，天時已至，吾有水經一卷，可付於汝。時古仙道言未畢，忽睹三人齊至。古仙曰：此三人亦有分成道，授於四人水經，後不經半紀，皆成其仙道。得遇此水經者，得成道了性三千餘人。所有之藥，所製之法，皆按陰陽列篇于後。聖異靈通，變化無窮，萬無失一。時歲機稔甲子辰日序。
　　軒轅黃帝水經藥法
　　第一神砂石水
　　神砂一斤，研如粉細，以井花水飛三次，曬乾。錦綵龍芽四兩，苦酒一升，入銀石器中同熬之，酒盡為度。再以井水，飛去錦綵龍芽草末，日乾為度。後以膽石、硝石各四兩，同研細。後取活竹筒一箇，大小得用所。上取一丸，約如彈大。便取前藥研細膽石、硝石一半在內，以朱砂末入在內，上更鋪地，一半膽硝石末蓋之。上以漆骨末丸封口，入陰地中三尺探埋，四十九日取出，成水。傾入銀石器中，其色光耀目。又如人服之一蛤盞，能則時盡，退水澤穢，立可長生，目視鬼神，無寒暑。至百日外，自覺身輕，晝夜無寐，不畏險阻，舉步如飛越，若風雨之疾。至一年之外，自有陰靈侍衛，降虎伏龍，預知萬事，應若如神。服二蛤盞，九霄之上，九地之下，變化出沒，無所不通，無所不解，自然靈聖。服之三盞，百日自然天真之道，脫離尸骸，直超三界，可作上仙之體，證無為物外之身也。
　　第二雄黃石水
　　雄黃一斤，研如細粉，以井花水飛三次，日晒乾。以胡蔥二兩，苦酒三升，同入銀石器中煮，酒盡為度。入銀石器中，其色紅黃，別無他效。只可伏死一切飛走之物，如或前法。
　　第五海浮石水
　　海浮石一斤，研如細粉，以井花水飛三次。用海帶二兩為末，苦酒三升，同入銀石器中煮，酒盡為度。取出，以井水飛去海帶末，又以膽硝石各四兩，同研細勻，入藥，如前法，向陰地中五尺埋，五十日成水。取出傾入銀石器中，其色異別，無他效。如人服之一蛤盞，只可入水不溺。服三蛤盞，謁龍王，自然於契矣。
　　第六水晶石水
　　水晶石一斤，研如粉細，以井花水飛三次。紅蓮花藥四兩為末，苦酒三升，同入銀石器中煮，酒盡為度。取出傾入井水內，飛去蓮藥末，以膽硝石各四兩，同研如粉細勻，入藥如前法，於陰地中深埋三尺，四十九日取出成水，傾入銀石器中，其色光明瑩白如霜雪。如人服之一蛤賤，別無他效，只可入火焚，如履堅冰，並無畏懼。如人服之二申蛤餞，炎如盛炭，外著床席。服之三蛤餞，晝夜常坐火炙之中，萬無一畏，如常居止屋室也。
　　第七陽起石水
　　陽起石一斤，研細如粉，以井花水飛三次。用不灰木二兩為細末，苦酒三升同煮，酒盡為度。取出井花水，飛去不灰木末，以膽硝石各四兩，研細勻，入藥如前法，於向陽地中，深埋三尺，四十九日成水，取出傾於銀石器中，如人服之二蛤餞，別無他效，可離地百尺，而可延年三百歲。
　　第八玉石水
　　玉石一斤，先以鶴虱四兩，五靈脂半斤，淡漿一升，同入磁器中，浸三七日，取玉石，以鶴虱三兩，五靈脂四兩，苦酒三升，入銀石器中同煮，酒盡為度。以井花水飛去草末，晒乾，約半時問外，其玉石作聲，自然粉碎。以膽硝石各四兩，研細勻，入藥如前法，向陰地中三尺探埋，四十九日取出成水，傾入銀石器中，其色青瑩，如明光相似。別無他效。如人服之三蛤餞，只可延壽一千歲，乃真玉液也。
　　第九金晶石水
　　金晶石一斤，研如粉細，井花水飛三次，以神草龍芽二兩，苦酒三升，入銀石器中煮，酒盡為度。取出，再以井水，飛去神草龍芽末，以膽硝石各四兩，研細勻，入藥如前法，入陰地中三尺深埋，四十九日取出成水，傾入銀石器中，其色黃深。每汞一斤，入前藥水半蛤餞，同攪勻，少時其汞自乾。如以火扇之，自成金汁，傾出自成赤金，其色可愛，別無他效。
　　第十銀晶石水
　　銀晶石一斤，研如粉細，以井花水飛三次。鶴頂草二兩為末，苦酒三升，入銀石器中同煮，酒盡為度。取出，以井水飛去鶴虱草末。膽硝石各四兩，研細勻，入藥如前法，向陽地中三尺深埋，三十日傾出，入銀石器中，其色如玉。每汞一斤，入前水半蛤鱸，攪勻，須臾而乾，如以氣扇之，成上等好銀。亦可點熟茆成寶矣。
　　第十一大青石水
　　第十二大碌石水
　　第十三白滑石水
　　第十四礎霜石水
　　第十五白礬石水
　　第十六砲砂石水
　　第十七硼砂石水
　　第十八望精石水
　　第十九寒水石水
　　第二十井泉石水
　　第二十一大赭石水
　　右件水法造化，同銀晶石做造，只各加枸杞草末半兩煮，皆只可乾汞點茆，伏一切飛走之物，悉皆伏火也。
　　第二十二磁烏石水
　　磁烏石一斤，研如粉細，以井花水飛三次。用蛇麻葉二兩為末，苦酒三升，．同入銀石器中煮，酒盡為度。取出，以井水飛去蛇麻葉末。以膽硝石各四兩，研細勻，入藥依前法，入陰地中深三尺，埋四十九日成水，取出傾入銀石器中，其色黑瑩。如人服之一蛤賤，別無他效，只可百刃交加之中，其刃不能傷害也。兼可破一切頑硬之物，堅柔手到自然碎拆也。
　　第二十三醉茆信水
　　取信三兩為末，置鐵釜中，以盞合定，入桑葉灰汁三斗下釜中，文武火熬之，火候調勻，煎灰汁盡，取出藥，入甘骨中煉之，作汁傾出，研為末，使用碎茆。取赤茆十兩，熬作汁，點藥一兩在內，攪動候聲息時取出，傾向滾酒內，黑骨器再入骨，依前熬之，點自然成。如此三褊，自然如白雪。每茆十兩，入山澤艮六兩，一處熬之，自作西汁，自然白也。千火不變，作造甚好，白若凝脂，嫩如春雪，當可濟世，千年不還也。歌日：
　　白玉霜逢灰汁熬，神仙妙訣醉時茆。
　　生成別日分十裹，曾持十兩用鍋熬。
　　熬成茆屑為金汁，汁內時時點白膠。
　　神光脫換為真物，性還只在一千朝。
　　第二十四紫英石水
　　紫英石一斤，研如粉細，以井花水飛三次。以酋根二兩為末，同入苦酒三升，入銀石器中煮，酒盡為度。取出，以井水飛去酋根未。膽硝石各四兩，同研細勻，入藥如前法，陽地中深埋三尺，四十九日成水，取出傾入銀石器中，其色紅紫，如人服之三蛤餞，只可教毒酒，不論盃數，餘外別無他效。
　　第二十五烏石水
　　烏石一斤，研如粉細，以井花水飛三次。呵子二兩為末，苦酒三升，入銀石器中煮，酒盡為度。取出，以井水飛去呵子末。膽硝石各四兩，同研細，入藥如前法，向陽地中深埋三尺，四十九日成水。取出，傾入銀石器中，其色輝黑。如人服之一蛤盞，移時返老還童，面有少容，髮鬢如鴉，去瘉，亦可延年三千歲，別無他效。
　　第二十六禹餘根石水
　　餘根石一斤，研如粉細，以井花水飛三次。以瞿麥二兩為末，苦酒三升，同入銀石器中煮，酒盡為度。取出，以井水飛去瞿麥末。膽硝石各四兩，研細勻，入藥依前法，向陽地中深埋三尺，三十日成水。取出，傾入銀石器中，只可變化黃白二物，銀銅鐵錫，先以慢火燒紅，於前水中蘸之，可應手而成赤金，並能乾汞，永成寶也。
　　又金芽石水
　　金芽石一斤，研如粉細，以井花水飛三次。以槐花子四兩為末，苦酒三升，入銀石器中煮，酒盡為度。取出，以井水飛去槐末。膽硝石各四兩，研細勻，入藥如前法，向陰地中深埋三尺，四十九日成水。取出，傾入銀石器中，只可點化黃白二物，銀銅鐵錫，向慢火中先燒紅，入前水內蘸之，可應手而成赤金也。
　　第二十七黃烏石水
　　黃烏石一斤，研如細粉，以井花水飛三次。百合二兩為末，苦酒三升，入銀石器中煮，酒盡為度。取出，以井花水飛去百合末。膽硝石各四兩，同研細勻，如前法，向陽地中探埋三尺，四十九日成水。取出，傾入銀石器中，只可變化黃白二物。每銀銅鐵錫，先以慢火燒紅，入前水內蘸之，應聲而絕，可立成赤金也。
　　第二十八麩金石水
　　麩金石一斤，研細，以井花水飛三次。仙靈脾四兩為末，苦酒三升，入銀石器中煮，酒盡為度。又以井水飛去仙靈脾末。膽硝石各四兩，研細入藥，如前法，向陰地中三尺深埋，四十九日成水。取出，傾入銀石器中，其色深黃，可變化黃白二物。同前物水內蘸之，候聲絕成紫金也。
　　第二十九紫雲母石水
　　紫雲母石一斤，研如粉細，以井花水飛三次。遠志四兩為末，苦酒三升，入銀石器中煮，酒盡為度。取出，以井水飛去遠志末。膽硝石各四兩，研細，入藥如前法，向陰地中三尺深埋，四十九日成水。取出，傾入銀石器中，只可變化黃白二物，立成紫金之體，其色異也。
　　第三十空青石水
　　空青石一斤，研如粉細，以井花水飛三次。以降真香二兩為末，苦酒三升，入銀石器中煮，酒盡為度。取出井水飛去降真末。膽硝石各四兩，研細，入藥依前法，向陽地中深埋三尺，四十九日成水。取出，傾在銀石器中，其色碧。如人服之一蛤盞，以安息香擦於人中，遇有危難，亦在方位而去，不復回顧，使萬人之中，皆不能見其體，乃隱形之道也。
　　第三十一銀芽石水
　　第三十二白母石水
　　右二味法式，同下項第一朱砂做造，只各加入仙芽末一兩，其變化靈驗，並與神砂水同，聖異不可一一具陳。其物輕泄，恐殃九祖。
　　龍芽易名辯證
　　對節龍芽。益母
　　銀鬚龍芽。蔥。
　　地膽龍芽。兔絲子，伏毗點硫黃。
　　青樹龍芽。春樹。
　　地盤龍芽。荷葉花同。
　　道生龍芽。編竹。
　　側相龍芽。梧子。
　　酉苗龍芽。雞腸草。
　　已上伏製五金八石，不失胎光。仙力龍芽。韭。
　　花寶龍芽。牡丹。
　　異花龍芽。芍藥。
　　玉汁龍芽。萵苣。
　　金麥龍芽。羊蹄。
　　無心龍芽。半夏並砂點銅。
　　已上伏製丹陽成寶，點赤金為世寶。
　　金絲龍芽。章柳。
　　金藥龍芽。菊花。
　　桑等龍芽。桑葉取霜點硫黃。
　　長生龍芽。耐凍。
　　三黃龍芽。地黃。
　　二氣龍芽。荷葉伏汞。
　　仙衣龍芽。松蘿，製五金八石，點化伏砂。
　　懸毬龍芽。茄子點銅。
　　已上伏製硫黃不走。
　　紫金龍芽。章柳。
　　碧玉龍牙。竹。
　　木耳龍芽。佛耳草。
　　白雪龍芽。禿瘡草。
　　地錦龍芽。衣斑。
　　天刃龍芽。莒蒲。
　　慈砂龍芽。南星。
　　味甘龍芽。甘蔗生點銅。
　　已上伏製雄黃不走。
　　天焰龍芽。蓮花。
　　耐凍龍芽。夏枯草。
　　中央龍芽。黃草。
　　青龍龍芽。葛根蔓。
　　永青龍芽。松。
　　金精龍芽。大戟。
　　纏樹龍芽。凌霄花。
　　禽住龍芽。舍松。
　　金色龍芽。兔絲子。
　　玉英龍芽。柳絮。
　　地丁龍芽。車前子。
　　赤爪龍芽。波菜。
　　帖索龍芽。半甲。
　　味棠龍芽。杜黎兒。
　　已上伏製汞法朱砂，九轉成大藥
　　玉瓶龍芽。蘿蔔。
　　五葉龍芽。馬齒。
　　烏石龍芽。黑登。
　　諍土龍芽。獨德蒂。
　　金苑龍芽。椒。
　　萬丈龍芽。藤蘿。
　　圓葉龍芽。仙靈脾。
　　地參龍芽。知母。
　　甘露龍芽。甘草。
　　紫背龍芽。油點葉。
　　鹿茸龍芽。藍葉，作霜點毗。
　　已上並伏朱砂精英，留連伏成寶。
　　金鉤龍芽。酸棗。
　　金花龍芽。
　　五鳳龍芽。管仲。
　　已上並伏五金八石成大藥。
　　通頂龍芽。谷精草。
　　地骨龍芽。枸杞。
　　已上伏朱砂異色，而日如寶。
　　天寶龍芽。赤芥。
　　懸豆龍芽。槐角。
　　錦砂龍芽。桑葉。
　　錦鎖龍芽。點銅接續焰硝。
　　已上並同。
　　水浮龍芽。浮萍。
　　虎爪龍芽。萱草。
　　香爐龍芽。紫蘇。
　　已上伏製硼砂，點五金八石。
　　碎焰龍芽。護宅草，伏砲砂點金。
　　香附龍芽。莎草根，伏雄。
　　已上並同。
　　詩曰
　　龍芽花發正當時，採取根苗連葉枝。
　　依法製成真大藥，金石得見立降之。
　　軒轅黃帝水經藥法竟