紅鉛入黑鉛訣
　　真金鑄神室，鸚子其形容。紅鉛藏室中，封固本土封固口縫，又通身固一指厚。入鼎內。其下鼎用本土為之，其上釜用真金為之。外固口縫，懸於鼇中。運用水火，九十日成。黑鉛名先天鉛，同天生黑鉛入灰池，脫去黑衣，十分精潔，名九鍊精。縱橫變化，妙用元方。
　　鼎器訣
　　本土或如黃蠟膩，或青黑色，研淘有石沙子。或如油麻粒，大小不等。或黃色研破有朱砂者。此土力大。搗篩訖和作泥，惟熟惟妙，造鼎。通長一尺二寸，周圍一尺五寸，中虛五寸，厚一寸一分，上下通直口偃，如鍋釜臥唇仰折，周圍約三尺二寸。
　　心橫有一尺，唇環匝，高二寸，上水入鼎八寸。
　　制汞入河車訣
　　陽汞半斤，陰汞八兩，配合入鼎室，如法固濟。取四殺刑剋。陽日陽時火用直符，長去鼎子底一寸，蓋覆運動，常以草灰掩蔽堅埋。直符用事，並依六候進退訣。
　　只用本土為神室真金，安室內，用汞澆固濟。入鼎釜，運水火而變河車。
　　陽汞半斤，世水銀八兩，配合入鼎釜，固濟。作壇圈埋灰中，向上，灰厚五寸，長於上頭運火。初五兩，一伏時加十三兩，一伏時又加至一斤。一本：只依此斤，晝夜都至三十日，取二兩點汞一斤，為白道其銀二兩，還將轉點銅一斤為大銀。
　　鼎釜
　　本土作泥，造之如鸚子形，長七寸，闊五寸，趁潤截斷曝乾。口虛各闊三寸，漸漸底尖，各深二寸，裹外並如鸚子形。兩扇唇口雌雄造之，不得差俟。利用衛用此鼎器。
　　足氣火候
　　子中三兩，寅初四兩，卯中五兩，巳初六兩。一本：午中六兩，申初五兩，酉中四兩。一本：亥初三兩。
　　金液火候
　　火數一斤，水數亦一斤。火一水十五，水六火十。數明火進即水退，水長即火消也。子丑寅卯辰巳六時，屬陽進火之候也。午未申酉戌亥六時，屬陰退火之候也。以一斤之數擘之，為三百八十四銖。進退於一日之內，則一時進退六十四銖矣，其進也必。一本：以漸其退也。亦以漸細意調燮，一志而修還丹。
　　用火直符六候進退訣
　　月有六候。候有五日。二氣分二日半，三十時一氣。二氣一候，六候一月，一月換一鼎土神室也。至九箇月，九鼎即止第。一本：一十鼎任意消息，換鼎不換鼎並得換。一本：之轉妙第一月一日，初候發火一兩。至二日半三十時，進二兩至六十時。第六日，第二候初三兩三十時，進四兩至六十時。第十一日，第三候初五兩三十時，進六兩至六十時。第十六日，第四候初仍用六兩三十時，退五兩至六十時。第一一十一日，第五候初退四兩三十時，復退三兩至六十時。第二十六日，第六候初退二兩三十時，復退一兩至六十時。一本：第二月一日，初候發火二兩。至二日半三十時，進三兩至六十時。以次每遇換鼎入月，諸候，比之前月諸候，加火一兩，至九箇月，初候用九兩，至三十時，進十兩，至六十時。第二候十一兩，三十時，進十二兩，至六十時。第三候十三兩，三十時，進十四兩，至六十時。第四候十四兩，三十時，退十三兩。至六十時。第五候退十二兩三十時，復退十一兩，至六十時。第六候退十兩，三十時，復退九兩，至六十時，足。第十月後常。一本：取一時第九月火候法則，進退斤兩為定，不論年月也。其火進退，須別添熟炭，常應露火面，則候為本斤兩數也。
　　服餌并制汞分兩訣
　　守運十五日，一兩點汞一斤成白道。
　　守運三十日，堪服可二兩。
　　守運一年，半兩點汞一斤為白道。餌一兩半，凡疾不侵。
　　守運二年，一分點汞一斤為白道。服餌可三分，又公可服半兩。
　　守運三年，刀圭制汞一斤為赤道。服餌可一分，住世不死。
　　守運五年，刀圭點鐵及汞一斤成赤道。服餌可麻子大七粒。
　　守運九年，畢法能化五金八石瓦礫等，並隨本色成寶。餌之三粒，三尸九蟲盡出。一本云：長生不死，非止於人，鸚犬禽畜與服，亦不死矣。服餌之法，以木密為丸，麻子大。依分兩逐年服餌。取八節甲子上會之日，捧藥跪坐。向日念天真，餌之。
　　點汞用藥訣
　　汞藥和研，投鍋子中，還以些些藥蓋之。上以甍器蓋，四面濕紙纏卻，坐於虛灰中。以火約半斤，遙逼一盤飯久，漸加火半日，已來燒通赤，須臾結硬作團，伏火鼓之。一本：冶鎔成質為寶。
　　轉制并點頑訣
　　隨其守運歲月，用藥多少，制汞斤兩為金銀。復將點銅輸石為大銀，每斤用汞銀二兩。其汞銀還，將守運為藥，轉制汞元斷絕，但守一年。一本：運可用三兩，制汞一斤為白道。守運二年，用二兩制汞一斤為白道。守運三年，用一兩制汞一斤為白道。
　　制汞入黃白利用訣
　　二汞入鼎釜，固濟作壇圈，埋灰中向上，灰可厚五寸，上頭運火。初五兩，一伏時加七兩，一伏時加十二兩，一伏時加至一斤。復八伏時，即於鼎四面，用武火逼通赤，半日許開取之，一兩點汞一斤為白道。其藥換鼎子，還用火一斤，晝夜至一年，半兩點汞一斤為白道。復換鼎子，還用火一斤，晝夜至一年，半兩點汞一斤為白道。復換鼎，用火一斤守二年，一分半點汞一斤為白道。復換鼎，守至二年，一分點汞一斤其鼎須逐年換制，與上同。依年月用藥分兩點化，並成珍寶。
　　紅鉛入黑鉛訣竟