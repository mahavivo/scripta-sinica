玉清內書
　　經名：玉清內書。撰人不詳，出於唐代。內容與《通幽訣》、《紅鋸入黑鋸訣》、《還丹肘徒訣》等書類同。《通志·藝文略》著錄此書二卷，今殘存一卷。底本出處：《正統道藏》洞神部眾術類。
　　玉清內書
　　（前闕）
　　元君訣曰：黃芽者，五行甲子是也。甲屬木，木是陽之父母。母屬北方之氣，冬至後一陽生衝，其曰一陽生，萌芽受氣於母，故名甲。甲依於土，吐甲以生芽。芽依於母，母曰坤，即是癸之黃芽，六甲之位，囚死休廢，同其一甲，在癸而絕位。立五穀五果草木花卉，長養萬類，胎卵藥物人民，皆從黃芽所生，陽氣氤氳運動，地為胎，息為氣，萬物以春夏發洩為黃芽，秋冬收斂同成熟。各歸其色，反本味，不改舊容盡，名曰還丹之義，反本也。夫人改常即死，物改色即壞。乃知一物經火運動，陽氣般載，不改舊容，與天地同造化，還丹受氣反本也。陽氣照耀，凝結自然之道，故曰黃芽。世人莫知天地三光，清濁初分，人民萬物，皆從黃芽所長，不越五行而生。黃芽者，萌芽伸屈始初也。因陽而結，因陰而生，陰陽交接，當受氣之時，初為混沌，清濁分後，始有黃芽。在甲曰黃，在句曰萌，在伸曰芽，名曰黃芽，乃元和之氣，不離五行。五行，水火金木土。水潤下，火炎上，金從革，木曲直，土稼穡。
　　訣曰：天地大道，萬物久長，元和之氣，長生者莫過於日月星辰。陰陽五行，晝夜依土而生，終歸於土，隨四時更變，然有限期。亦是自然之道。假今松脂含受太陽氣，一千年化狹苓，照耀復一千年為狹神，更一千年為琥珀，更一千年為水晶，皆是日月之華氣，照耀成精。假令蟾蜍弄月，蚌蛤有珠，並是採弄含受太陽月華之氣，成胎為珠。是月之陰魄所結，二味並堪服食，偏治肺氣、驚邪、健忘。以木蜜為丸，麻子大，食後津液下三丸。蚌蛤亦能制汞。夫人內修道德，元和之氣沖融，修養合道，結精為珠，自然長生。珠居於赤水之中，赤水者血也。假令禽獸螻蟻，解蟄伏藏者，皆得元和之氣，所託存生，非關父母教令而得之。悟怡悟怡，自固其志，音聲相和，物類相感，有無相貫，陰陽相抱而全其道，二氣和合，有無相制，無有相成，成其道也。河車者，五金之主，亦是北方之位。水能渡車，般載萬物，輸環不住，是陽居陰位，陰含陽精，金汞相得，故曰河車。是元和之祖，立天地，調陰陽，四時行焉，萬物生焉，受氣曰命，最靈曰人。福莫大於生，禍莫大於死。既惡其死，復欲其生，是體大道也。且余所注，類異諸家，義合正經，理歸大道。論卦象則火候為先，釋藥物則陰陽為正。參者雜也，水土金三物同為一家，如符若契，契其一理，故曰參同。
　　訣曰：萬物非日月不生，金水非火土不成。金水即變化之元，火土乃陰陽之道。天地混沌之時，天地默默，雖未變化之初，終為萬物之根。金白水炁，相會氣中，狀如雞子。陽燧以取火，非日不生光，犬戎以火鏡乘艾化之，須臾即生，象還丹陰陽。今大唐國內時時有之，書不盡言，言不盡意。然則聖人之意，其不可見乎。若用凡水銀為丹者，妄人也。言朱砂未得理能駐貌者，不知道也。即去真日遠矣。或曰：用凡鉛為水銀者，而為之元靈。蓋不悟水銀真鉛之正體，唯讚凡鉛之功效，不說水銀之精妙，必以二事而成。何得不兼，而美之乎。若用凡鉛為藥，即去道乖遠。若安水銀為金丹，即不是真法。若悟正法，須悟水鉛火鉛為主。但得鉛本氣，遇五而成丹，不遺本也。若悟元化一施，妙用元極。若以外物為情，則性不可合。以水銀代汞，則鉛不可親，情性不可依，三宮其何固乎。鉛不可親，八石豈能妙矣。金重如本初，金不失其重，日月形如常，汞不失斤兩，是日與金本重。我命在鉛不在天，還丹成金億萬年。鉛汞本一體，元二也。故曰天鉛莫壞我鉛，令我命全。莫破我車，載我還家。鉛者，砂中自生曰鉛。車者，砂中抽出之液曰車。金得火運動曰還丹，金精黃牙制水不流溢。金精之力，玄水也。金精黃牙，同名自生鉛也。水者，是砂中抽出之液也。用鉛不用鉛，不用得長年。用鉛者，朱砂自有鉛相制。不用鉛者，世銀之母凡鉛也。鉛若不真，其汞難親。鉛若是真，不失家臣。鉛若不真，凡鉛也。鉛若是真，朱鉛也。寧修鉛中金，是丹砂中自生者曰金。不修金中寶，是水銀也。聖人明喻，以示後學。鼎鼎是何鼎，用丹砂本土為鼎也。藥藥是何藥，用丹砂中自然流出汞是藥也。
　　辯男女三一說黑白大易參同
　　火鉛是丹砂，被日月運動，自生出汞，為火鉛也。水銀，汞之異名，是丹砂陽氣未足，抽出為水銀。水銀在丹砂中，舍甲精氣足，迴然自生曰男。男女相配，陰陽自然，其情更元異類。金丹本乎一物，而元二物。入陽氣運動，故名三一之道。白者金精，黑者水基，歸一元二。聖人託喻於《周易》爻象，運動成丹。制伏皆由父母，運動豈越五行。順其陰陽，不失其時。逆而用之，即魂魄喪亡，如日月交蝕失位，不相賓伏。聖人祕惜，不能正論，多有隱秘之言。從此經訣差互，多作不成。金鼎之訣，宜慎守之。胡藥合和，固不然矣。天道難泄，或隱玄象，或託附陰陽，潛說人問，言微妙理，群惑自迷。暨乎羲皇已來，好道求長生者甚眾，遇而得之者寡矣，擔率留臆而不鑒乎。不求師授口訣，只按古文立喻，求出世之方，虛自勤勞名山五嶽，深谷幽溪，朽敗腐儒，自古迄今，不死者未見得之。食五穀，縱六情，生人在陽，而鬼在陰。陽耀陰藏，更相朦昧。復不能驅使鬼神，策役陰陽，未得出世之方例，皆而死歸汨沒於世。寒舉綿裘而內暖，熱即單衣而飲水。生於陰陽之界，五行所管，況食土所生之物，死歸於土，返本也。若不遇日月之華氣，運轉精液，三一還丹，焉能度行屍比肩。若墜石投川，而不能返，淪段而化，亦可嗟乎。若遇內外金丹，餌之，運形軀，駐貌異常，然可出陰陽之界，五行不管，死籍不錄，鬼神侍衛。
　　訣曰：道有仙傳祕錄丹經《龍虎》、《上清》、《五金相類》、《周易參同契》歌訣。古人之意，至於前聖後聖，並得此道。今之世人，迷愚不‘悟，為是修行得道之人，次遇之不顯名，得者隱之不一。先後指訣，密術祕錄，歌訣爻象，皆露枝條苗裔，不肯具載而指逕門。自古迄今，遇者皆煩師受口訣，而身之有分，即非學矣。傳得肘後方者，密心自祕，天道不可轉露，泄之養虎自齧。付不道之人，殃罰七代，謫身為下鬼。世人知之有數，非有分而遇之傳授，並須探蹟。內行不二有分者，乃可虔志誓言，啟百靈，對日月星辰，分符受券，方可傳之。修行不二，至藥元雙，天人合道，理契自然，不可倉卒，漁獵而得之。遇師悟者，一言大藥只有一門，而有三物，水土金，非世閒水土金凡物也。得之魂魄所歸，但行不二之心，道師必當自至金砂內外丹得門，餌之不死，與天地齊畢，叔長生肘後方，以示後學不悟者矣。
　　右造鼎入金，及直符用卦刻漏，不載於此o
　　金丹服食變化五金制汞
　　訣曰：金丹守運十五日，金性死，一兩點汞一斤，成白道。守運三十日，堪服，可二兩。守運四十五日，或九十日，或經四時足，半兩點汞一斤，為白道，服食可一兩半。守運二年，一分點汞一斤，為白道，服食可三分。守運三年，大元之氣足，刀圭制汞一斤，為白道，服食可一分。守運五年，刀圭點鐵及汞五金諸色瓦礫等各一斤，並隨本色各成寶，服食可一銖，長生住世。非止於人，雞犬禽畜與服不死。金重二十四銖為一兩，刀圭一分也。
　　訣曰：隨其守運上下，日月年歲，用藥多少，制汞斤兩為金銀，復將轉點銅輸石為大銀。每斤用藥銀二兩。其汞銀但守運一年，用三兩制汞一斤，為白道。還將守運至二年，用二兩制汞一斤。守運三年，用一兩制汞一斤，為白道。還將守運至一年、二年、三年，依法分兩制汞為白道。還將守運，轉為藥將頭制頭，種類不絕。是金丹元化一施，子母妙用元極。欲得神通變化，須用本土為鼎，及火候並依潛伏，周而復始，可為世珍仙祿也。
　　訣曰：但取本色天鉛，與世水銀，分兩停止，可配合至一斤。入匱訖，用本色為外鼎，固濟，作鑪圈埋灰中，向上，灰可厚五寸，長上頭運用火。初五兩，一伏時加至半斤，一伏時加至十三兩，一伏時又加至一斤。只依此斤兩，晝夜都至三十日，取二兩，點汞一斤為白道。其銀二兩，還將轉點銅一斤，為大銀。
　　訣曰：其汞還將入匱守運。但作衛訣，用火斤兩，晝夜日數，還將制汞，子母相隨，永元斷絕。
　　訣曰：若將點鐵五金諸石了者，並用得成珍。何也，綠是將頭制頭，不是本受元氣之藥。況不得本父母，為氣神通有異，只化得下術為白道。服即不在議限，綠有毒也。
　　作外鼎制汞法
　　訣曰：若急速用藥，取本土捻為鼎子外鼎，固濟如法。深淺還依前法，入金鼎固濟訖。還埋灰中，上頭用火。初五兩，一伏時加七兩，一伏時加十二兩，一伏時加至一斤，復八伏時。即於鼎四面，用武火逼通赤，半日許，開取之，一兩點汞一斤。其藥換鼎子，還用火一斤，晝夜至一年，即半兩點汞一斤，為白道。
　　訣曰：復換鼎，用火一斤，守二年，一分半點汞一斤，為白道。復換鼎，守至三年，一分點汞一斤。其鼎得逐年換，制化與上同，依年月用藥，分兩點化，並成珍。服食即不可，為不得元氣，直符刻漏守運也。
　　訣曰：制汞用藥之時，但取汞，用藥和研，便投於鍋子中。還以些些藥蓋之，上以甍器蓋，四面濕紙纏，卻坐於虛灰中。以火約半斤，遙逼一盤飯久，漸加火，半日已來，燒通赤。須臾結硬作團，伏火，取鼓之始，鎔成質為寶。
　　訣曰：大丹守運三年，氣足取之，以木蜜為丸，麻子大，依分兩逐年服食。取生成捧藥，跪坐，向日念：天真餌之。其丹繫一兩於左臂，後出入往來，奏表上書，登· 壇拜謁，人皆欽仰。或有不意之心，向人者自散。入山及曠野，晝夜逢惡獸鬼魅惡人，皆自伏藏，不敢為害。繫於戰敵之處，周匝侍護五百人，不遭箭矢鋒刃所傷。若所行之處，土地靈祇侍衛。若有藥書符錄，作法尸解，召集五嶽天仙，龍神萬靈，立至驅策自由。世人有疾病，將丹書字，吞之立愈。
　　金鼎銘
　　后土金鼎，生死長七。神室明三，圓五深二。混沌徘徊，天地四星。陰陽兩頭，象如雞子。形容莫差，黃白在裹。厚薄須勻，六一固濟。好守午門，參同自契。
　　訣曰：造鼎及入金訣，但取所生朱砂下土，或如黃蠟膩，或青黑色，取一二合研淘，有石砂子，或如油麻粒大小不等，或黃黑色者，研破有朱砂者，此土力大。檮篩訖，但以和作泥，熟為妙，便固作鼎，形如雞子，長七寸，圓五寸，趁潤截兩斷，造丸所曝乾，鏃中心各闊三寸，漸漸底尖，各深二寸。神室明裹與外，並如雞子形。兩扇脣口，並圾作雌雄，不得參差，將金水安在器中，但分兩停，不勒斤兩數入。訖如法固濟，任意臨時泥鑪安置，用直符，長去鼎子底一寸。蓋覆運動。常以草灰掩蔽堅埋，直符用事，並依六候曆。
　　用火直符六候進退訣
　　第一月一日初候，發火一兩，三十時。至二日半，加二兩，至六十時。第六日第二候，初三兩，三十時。加至四兩，滿六十時。第十一日第三候，初五兩，三十時。加至六兩，六十時。第十六日第四候。初還用六兩，三十時。退至五兩，六十時。第二十一日第五候，退用四兩，三十時。復退至三兩，六十時。第二十六日第六候，退用二兩，三十時。復退一兩，六十時。
　　右六候直符爻象生進退一月法例，周而復始。
　　第二月初候，二兩，三十時。加至三兩。以次每遇換鼎入月頭初候，加至一兩用事。至九箇月初候，用九兩。是從一至九，金虎吐精，三十時。加至十兩，六十時。以次直符合進合退，但依法刻漏，分明用火。火盛之時，象四月大王，極陽用事，進退港伏，陰陽刑刻，過換鼎，即土王金鄉，三物俱喪，是金土本氣相感也。直符合退之時，象五月陰氣用事，一陰生上九，亢龍有悔，直符運動，至九鼎。是第九月後初候，常九兩，三十時。加一兩，六十時。至第三候終，用十四兩，陽極。第五候陰生，卻退十二兩，三十時。復退至十一兩。至第六候退守十兩，三十時。復退至九兩，六十時足。第十月後，不論年月，常如取九月初候，還甩九兩，三十時。加一兩，六十時。至第三候，用十四兩，退至六候九兩，六十時足。以次序直符加喊，刻漏分明，周而復始，晝夜運動，九杷而畢法。
　　訣曰：從第一月初候發火，用二十四銖火，為一爻生也。象計二十四氣。守至二日半，加一爻，至五日為一候也。以次用火加爻，每月有六候。常至第三候六十時下，與第四候三十時上，並用武火處也。其火斤兩進退晝夜，即須別添熟炭。常應露火面，則候為本斤兩數也。其直符九箇月半，畢後即須常取第九月火候爻象法則，進退斤兩為定，不論年月也。
　　復訣曰：惟火候最難，巡歷名山，上格有共論之，皆有所悟。惟土惟火，世之不傳。余之肘後，真訣其源。
　　直符更漏進退圖
　　訣曰：直符合加喊時節，須取刻漏，分明合進退，依法用之，更漏合加喊定時，候盈縮有徑門而已。但取晝夜長短，刻十二辰子丑寅卯辰巳午未申酉戍亥等。從子時初，於水滴看日，照至丑時，合用多少水。但作桶子，高三尺，內圓闊一尺，近底稜邊鑽一小孔子，內烏翅翎管緊安其中，蠟塞四面，即盛水令滿、任於滴下，盡即卻投在內，任滴，看至一辰位，合用水幾桶子，即知諸時用水桶數。晝夜分十二辰位，約定桶子多少，與秤之更漏元別。如滴水有多有少，即晝夜長短，但用意消息，萬不失一。
　　用火進退直符火記正曆
　　一月火候訣六＋時是五日也
　　第一初候，一爻三十時，加至二爻六十時。第二初候，三爻三十時，加至四爻六十時。第三初候，五爻三十時，加至六爻六十時。第四初候，還用六爻三十時，退用五爻六十時。第五初候，退用四爻三十時，復退至二爻六十時。第六初候，退用二爻三十時，復退至一爻六十時。
　　二月火候訣
　　第一初候，二爻三十時，加至三爻六十時。第二初候，四爻三十時，加至五爻六十時。第三初候，六爻三十時，加至七爻六十時。第四初候，還用七爻三十時，退至六爻六十時。第五初候，退用五爻三十時，退至四爻六十時。第六初候，退用三爻三十時，復退至二爻六十時。
　　三月火候訣
　　第一初候，三爻三十時，加至四爻六十時。第二初候，五爻三十時，加至六爻六十時。第三初候，七爻三十時，加至八爻六十時。第四初候，還用八爻三十時，退至七爻六十時。第五初候，退至六爻三十時，復退至五爻六十時。第六初候，退用四爻三十時，復退至三爻六十時。
　　四月火候訣
　　第一初候，四爻三十時，加至五爻六十時。第二初候，六爻三十時，加至七爻六十時。第三初候，八爻三十時，加至九爻六十時。第四初候，還用九爻三十時，退用八爻六十時。第五初候，退用七爻三十時，復退至六爻六十時。第六初候，退用五爻三十時，復退至四爻六十時。
　　五月火候訣
　　第一初候，五爻三十時，加至六爻六十時。第二初候，七爻三十時，加至八爻六十時。第三初候，九爻三十時，加至十爻六十時。第四初候，還用十爻三十時，退用九爻六十時。第五初候，退用八爻三十時。復退至七爻六十時。第六初候。退用六爻三十時，復退至五爻六十時。
　　六月火候訣
　　第一初候，六爻三十時，加至七爻六十時。第二初候，八爻三十時。加至九爻六十時。第三初候，十爻三十時，加至十一爻六十時。第四初候，還用十一爻三十時，退至十爻六十時。第五初候，退用九爻三十時，復退至八爻六十時。第六初候，退用七爻三十時，復退至六爻六十時。
　　七月火候訣
　　第一初候，七爻三十時，加至八爻六十時。第二初候，九爻三十時，加至十爻六十時。第三初候，十一爻三十時，加至十二爻六十時。第四初候，還用十二爻三十時，退至十一爻六十時。第五初候，退用十爻三十時，復退至九爻六十時。第六初候，退用八爻三十時。復退至七爻六十時。
　　八月火候訣
　　第一初候，八爻三十時，加至九爻六十時。第二初候，十爻三十時，加至十一爻六十時。第三初候，十二爻三十時，加至十三爻六十時。第四初候，還用十三爻三十時，退至十二爻六十時。第五初候，退用十一爻三十時。復退至十爻六十時。第六初候，退用九爻三十時，復退至八爻六十時。
　　九月火候訣
　　第一初候，九爻三十時，加至十爻六十時。第二初候，十一爻三十時，加至十二爻六十時。第三初候，十三爻三十時，加至十四爻六十時。第四初候，還用十四爻三十時，退至十三爻六十時。第五初候，退用十二爻三十時，復退至十一爻六十時。第六初候，十爻三十時，復退至九爻六十時。
　　元君潛運手鏡訣
　　訣曰：天地二氣相感，日月迭照，成自然還丹。上界仙官，守護收採。非俗士之所遇，皆仙人則而取之。三皇以敬至道修生，以直符運動三年，象自然之氣運，火候依節，符乾坤坎離，運動火候斤兩，須得真經師受口訣。凡言不載，若不從師受參差，藥物交雜，終元得理。聖人觀天符之門守一，但得本父母相制，必成大丹。則陰陽變化之道，神通自在，返歸其色。
　　訣曰：直符法喻，假令十，一月建子，陽氣始生法象，夏至前一日夜雞嗚時一陰生，陰氣用事，是天地陰陽進退，一年十二月，生成用事也。故月有六候直符，生成潛伏，五行出沒，交會形刻，並在內申。故云火木前十五日，白月三候，極陽用事。證後陽退陰生，九六陰水也，後十五日，黑月三候，極陰用事。周而復始，故七八九六道自合，三十終金水。本喻立月候晝夜，用火港伏，象一年陰陽節候，用直符晝夜，此是天地樞機在乎手，名曰出世之方，神通變化，玄之又玄。但發火之時，便是十一月，受陽用事也。
　　訣曰：第一鼎第一月初候，火一爻生，直符象十一月建子，陽氣用事。初九，潛龍勿用。一爻生晝夜，二日半三十時。加至二爻，至五日一候六十時，巡十一日一辰。子丑寅卯辰巳午未申酉戌亥，五周各六十時，為一候。初候五日，驚墊震來受符，運至上弦八日，金性低昂半受死，守至十五日為一氣，金性全滅。二十日，萌者不生，陽伸陰屈，水不動，剛柔相使，自然丹耳。二十一日，巽來受符，金水性己滅竭亡，二精呼吸，吞飲同死。震巽二木漸順，汞雖得乾，未是大丹。三十日，道窮返歸乎坤元，受符成丹，三物同沒於土。四十五日，為一節，一節相嘔相通運至。六十日，卯當夾鍾，夾到卯門，榆莢墜落，還歸其根。二月，榆死魁剛卯，刑德相負，晝夜始分，故云榆莢丹。
　　訣曰：日有三照，月有三移。日月合氣，故萬物三變而至極，經四時自然之道。月有三百六十時，時計象一年十二月，得四千三百二十時，一時當一年，計四千三百二十年，象自然之還丹，陰陽交媾，寒暑而成象。
　　訣曰：港伏陽伸陰屈，餘並依節候卦象，直符氣候，法是九鼎。九鼎九箇月。
　　訣曰：九鼎各須三分者，每鼎各守三十日，受氣二百七十日足，陰陽俱盛，十月土王而生，故云子母脫胎，世人莫知之矣。水火相剋。互相制伏，更為父母，不越五行，藏伏成形，守運一千日，大元氣足，性歸北方癸水，黑色，始得名曰大還丹也。
　　訣曰：取元氣金水，但分兩停相和，合其體本，立喻上下弦數二八斤之數，應陰陽二金，本乎一物，而生二象氣候，雌雄黃白，自然情性相依，陰陽合為一體元二。二曰火，一曰水，除水火為藥，元別入分。若有異類，終不成丹。得之不在斤兩數耳。
　　訣曰：但將金水入鼎，如法固濟，取四殺刑剋。陽日陽時發火，自置更漏，節候分明，知加臧不失金水，在於鼎中，混沌未分，被直符運動，陰陽交騰，吞飲變化，元氣清濁，上下玄黃，金水成形，象雞子，元氣在殼中，受陽氣，含其真而抱一也。
　　訣曰：丹砂金砂，金液倒長砂，黃牙天鉛，砂汞鉛汞，真陰真陽，金土水火，乾坤坎離，化生龍虎黑虎，西靈金丹，玉液九轉，還返大還，盡是還丹之異名。皆是古人藏機之隱祕，不一悟者。若遇《肘後訣》、《參同契》，其理歸一元二，故曰還丹。還丹有返，忌覆盆血。覆盆血者，不吉之人。慎勿與同心泄天道也。及合金入鼎，直符用事，鍊丹之所，守慎清淨不穢，元生死哭泣安屍靈屋宇不道之地。須擇福德形勝安爭之處，方可結壇，焚香，虔志祭祀土地靈祇，水陸等，方可安即，百靈助祐，天道和合，諸仙來護，但心行不二，若於常常之處修鍊，亦須謹諍觸穢，不可容易鑪樣，及指藥所在圖本，祭醮法則並在別訣中。
　　火瓶直符定節刻訣
　　假令五月十七日子時起，至二十日巳時過。一五。
　　二十日午起，至二十二日亥過。二五。
　　二十二日子起，至二十五日巳過。三五。
　　二十五日午起，至二十七日亥過。四五。
　　二十七日子起，至三十日巳過。五五。
　　三十日午起，至六月二日亥過。六五。
　　六月二日子起，至五日巳過。退六五。
　　五日午起，至七亥過。退五五。
　　七日子起，至十日巳過。退四五。
　　十日午起，至十二日亥過。退三五。
　　十二日子起，至十五日巳過。退二五。
　　十五日午起，至十七日亥過。退一五。
　　玉清內書竟