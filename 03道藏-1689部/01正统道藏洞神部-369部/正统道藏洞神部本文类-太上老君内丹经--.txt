太上老君內丹經·
　　經名：太上老君內丹經。一卷。不著作者。底本出處：明《 正統道藏》洞神部本文類。
　　太上老君內丹經·
　　老君日：夫學長生久視、不死之道，先須理心、正行，然後習氣。道則有三，上有還丹金液，中有神水華池，下有五金八石。衛亦有三，上有神仙抱一，中有富國安民，下有強兵戰勝。若得其一，萬事畢矣！．神仙抱一者，玉爐垣赫，姥女端嚴，嬰兒含嬌，深根固蒂，五行匹配，八卦相連，此之謂上也。富國安民者，龍盤金鼎，虎繞丹田，黑白真金，鉛汞至寶，水火既濟，日月騰輝，一片火輪，九年丹鼇，此之謂中也。強兵戰勝者，一殿恢張，三峰蒼翠，表夫妻之心意，放龍虎以往來，兩賡玄關一泥丸道，此之謂下也。
　　老君曰：夫煉大丹者，精勤功行，清靜身心。僻靜深山幽玄石洞，絕於鸚犬，斷卻是非，不睹外物，不聽外聲，一心內守，無勞外求。大凡修道，必先修心。修心者，令心不動。心不動者，內景不出，外景不入，內外安靜，神定黑和，元黑自降，此乃真仙之道也。
　　老君日：聖人以身為國，以心為君。心正則萬法皆從，心亂則萬法皆廢。復以精氣為民，民安則國霸，民散則國廢。
　　老君曰：修生之法，保身之道，因氣安精，因精養神，神不離身，身乃長健。凡修大道，利於生靈之性，發人智見，使人達道，得天沖虛之氣也。
　　老君曰：心有所愛，不用深愛。心有所憎，不用深憎。如覺偏頗，即隨改正。處富者勿謂長富，居貧者勿謂長貧。貧富之中，常當奉道。道不在煩，心不可亂。勿思衣食，勿思嗜慾，勿思名利，勿思榮辱，抱一守中，自然之道也。
　　老君日：夫煉大丹者，固守爐鼇，返老還童，功成行滿，氣化為血，血化為精，精化為髓。一年益氣，二年益精，三年益脈，四年益肉，五年益髓，六年益筋，七年益髮，八年益骨，九年益變形神，身中有三萬六千精光神，居身不散。身化為仙，足下雲生，頂中鶴舞，號曰長生。修功不息，關節相連，五臟堅固，內黑不出，外黑不入，寒暑不侵，兵刃不傷，昇騰變化，壽齊天地，玉女侍衛，玉童相隨，上佐玉皇，下度黎庶，號日真人。
　　老君日：玄中有玄是我命，命中有命是我形，形中有形是我精，精中有精是我氣，氣中有氣是我神，神中有神是我自然之道也。
　　老君日：長生之體，久視之門，洗心易行，乃成正真。然除想化物，要掙六根，邪魔遠離，眾病無因，通幽顯聖，無不成真。須明恍惚，輔弼帝君。太上日：自己三清，何勞上望？自己老君，何勞外覓？知之修煉，謂之聖人矣。
　　太上老君內丹經竟