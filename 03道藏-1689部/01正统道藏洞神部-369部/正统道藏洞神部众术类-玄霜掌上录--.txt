玄霜掌上錄
　　經名：玄霜掌上錄。不著撰人。一春。底本出處：《正統道藏》洞神部眾街類。
　　玄霜掌上錄
　　夫玄霜者，一名女玄霜，二名瓊漿，三名玉液，四名地母乳，五名甘露漿，六名九轉陰丹，七名醞酬酥。自古神仙雖餌金丹，元不修此陰丹。且如黑鉛屬水，其數一。一生二，二生三，三能生萬物，豈不因陰陽者哉。夫大丹者，是陰陽龍虎，即生時龍虎，及至修鍊了，號為正陽，如此即孤陽也。既是孤陽，不可立身，須假陰丹而相負，以為梯航也。其數隨陰陽數用九也。若論津潤五藏，灌注華蓋，上添泥丸，下補精光，大藥不得玄霜，服久而難見其功。大丹出於《契》中，陰元玄霜出自《祕錄》，所以術士難知也。今具修陰丹白雪玄霜法。
　　取上好黑鉛一生者二斤，汞半斤。先於姚子中撲鉛，令細絕灰。便將汞投在鉛中，熟攪瀉作禍子大小。臨時用瓷瓶子一口，表裹通油者。便取上好醋五升，貯在瓶內，即於穩便房內。又須明室向陽處，下手制作，假陽極之時，當合道氣也。便安瓶子於土坑內，其口與地平，將鉛堝安瓶口上，更以紙三四重紙上，又安瓷碗蓋之。若是陽極時，七日一度取出。其禍上如垂雪倒懸。見風良久自硬掃取。後其瓶內醋損，即須換。如此重重，取至一斤霜。即於瓷槐內入甜漿水，用柳木槌殺研漸漸入漿水，如緬糊末，在碗四面，安在飯飯中蒸。蒸了又研，以清水淘澄乾，又用清水殺研末，在碗上，土飯內，又蒸又研淘。准此法五度入飯飯，四度入土飯蒸之。其土飯蒸時，碗口上別用一口碗合之。如此九轉足，即須用熟絹袋清水，於銀器中擺過，候一伏時，卻用清水濕綿蓋器口，日內曬乾掃下，又用柳木槌研了。其色如春雪，如緬勃，其味甜澹甘美，捻在口中，玲如春冰。若有人修得者，以蜜丸如梧桐子大。日服五丸，至一歲，萬病不侵，經夏不渴。但洗頭，生油調塗頂，須臾至腳心自玲，神功難述。若引大丹返老為少，蓋由津液行也。孫氏歌曰：玄白霜，玄白霜，龍虎君中立為長。萬物不從陰所生，即問孤陽何處養。
　　玄霜掌上錄竟