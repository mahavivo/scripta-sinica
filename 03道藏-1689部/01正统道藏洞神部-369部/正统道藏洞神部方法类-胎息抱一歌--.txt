胎息抱一歌_並序
　　經名：胎息抱一歌。不著撰人。一卷。底本出處：《正統道藏》洞神部方法類。
　　胎息抱一歌_並序
　　夫人受生之本，莫非元氣。若知元氣所居，方不遠於大道。老君云：萬物皆抱一而生，未有一物不負陰而抱陽者也。若不知於抱一，與道難親，故道生於一也。一者，氣母。氣結成胎，胎結成息，二玄各有其旨。故經云：在母腹之時，有胎而無息，假母呼吸，成長其身，分靈之後，胎息具焉。學道之士，切須知胎息二理，窮其微妙，若達本原，超凡證聖。常人閉息，不固其胎；聖人存胎，不固其息。閉者，胸滿氣亂也。煙蘿子云：咽復閉，徒自亂。尹先生云：但使神常御氣，鼻不失息。《黃庭經》云：琴心三疊舞胎仙。自古聖人則閉固胎息而成道。神氣胎結，其息乃定，罕聞閉息而成真也。聖人云：抱一守中子自沖，守三歸一神氣精。是也。斯言實露胎息之深旨，故作抱一歌二十首以訣其要。
　　抱一須知真一源，神明終自有丹田。出入往來心地啟，氣神相應化胎仙。
　　抱一初傳未識真，功勤日久自通神。杳冥之內無相應，蚌含秋月暈結珍。
　　抱一修真有異門，希夷直遣到崑崙。妙息不干玄牝記，時中一氣鎮長存。
　　抱一須知自在寬，勿令氣壅在喉問。若能曉達真詮義，五內三宮自得安。
　　抱一還元達本生，何勞卉內外邊行。但能固蒂深根了，只於此處是長生。
　　抱一真元本異常，勿令神氣兩分張。坐行之處長相守，運到天門生自長。
　　抱一令歸五運中，黑形相應豈成空。空門無物何須去，虛棄浮生枉用功。
　　抱一由如鏡裹人，色中唯現色中身。從玆漸得超三界，妄塵塵更豈能塵？
　　抱一靈臺月夜開，息息之中胎在胎。神黑若凝歸作寶，元靈欲散卻還來。
　　抱一之衛述正元，勿將喘息擬相干。真胎不過離宮上，直須令住下丹田。
　　抱一元和寶易昌，莫教神黑兩乖張。擬將吐納為真蒂，難致身於不死鄉。
　　抱一時中不暫停，六字功成五臟清。若留形身常住世，來來生處更交生。
　　抱一惟存神氣精，守三歸一自功成。此身所為憑何住，金室芝田煉至晶。
　　抱一非干守靜山，居酈無道亦徒然。長齋絕粒閑居世，結得神胎始是仙。
　　抱一自餐甘露漿，風雷雲雨遍疆場。五蘊肅然明靜後，齊驅凡質泛仙鄉。
　　抱一真元養道真，不勞雲水訪仙君。返往元來無間得，鼓腮終久損其身。
　　抱一常令含太和，烏窠爭敢起妖訛。七魄三尸寧有害，崑崙山下月明多。
　　抱一身居不死鄉，金蓮花發坐清凍。實腹虛心無滓穢，玉池滿注八瓊漿。
　　抱一真詮有秘關，高才儒士豈談宣？返神復熱胎元主，妙旨方知深又玄。
　　抱一求生不是難，黑形相應入三田。言中顯事何疑惑，親沐明師口授傳。
　　胎息抱一歌竟