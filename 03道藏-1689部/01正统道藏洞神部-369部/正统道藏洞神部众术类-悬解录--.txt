懸解錄并序
　　經名：懸解錄。原不題撰人。據作者自序，當出朴唐大中九年。內容與《雁門介妙解錄》大體相同，但多出春末齊百給字。底本出處：《正統道藏》洞神部眾術類。參校：《雲笈七籤》卷六四。
　　懸解錄并序
　　余少甚抱疾，專意修養，至於金石服餌，亦嘗勤求。竊見時之好事考，不顧貨財，大修鑪鼎，謂河車立成，可變土石。謂金沙立化，可壯筋骸。然而往往有為藥所恨者，醫救莫及，何哉。豈根源不正歟，師法不明歟，奚終始不相副，如此之甚也。余因覽道書，偶見九霄君告劉泓丹藥要訣，乃諭俗徒，都未窺至道之毫末，而妄自誇街誑誘時人。凡所施為，無非自伐之捷逕，能無悲乎。真仙之言，定不誣矣。余久懷滯惑，方困於是；今故採其要語，書之座隅，目之日《懸解錄》。冀觀覽之時，疑撓盡釋。雖未達金液守身之衛，當必免毒丹傷命之虞，亦天年之幸也。如有同我斯志者，固願攻其未悟耳。大中九年乙亥歲五月十七日甲子也。
　　纂辯金石藥並去毒訣
　　漢安帝時有劉泓者，久學至道，棄官入山。後至延光元年十一月，九霄君來降，為憫道士不知燒丹之正道，乃指陳至藥之根諒，分別雜丹之門戶，拜解金石毒守仙丸方，傳付於泓，疏之如後。
　　九霄君謂劉泓日：夫學鍊金液還丹，并服丹砂硫黃，兼諸乳石等藥。世人苦求得之，將為便成至藥，不知深淺，競學服餌，皆覓長生不死者也。並不悟金丹并諸石藥，各有本性，懷大毒在其中，道士服之，從羲軒已來，萬不存一，未有不死者。
　　劉泓再拜稽首，問日：何也。九霄君日：世人所造金丹服餌，皆求長·生。愚者即竭力以資俗事，又欲將至藥，求點化金銀，榮其行尸，以養僕妾。但一起心，即是必死之兆，至藥亦無因而見也。准教藥無雙能，功無二用。又不知藥有至毒，造丹成後，世人只知餘甘制河車磁石引針，硫黃乾水銀，將謂制金丹了，便無毒矣．o假如先賢鍊秋石，秋石以地霜結為石，能引生汞，亦能制金石毒，亦能壯金石毒。如有．服者，中路毒發，不可禁止，必見死矣。蹤不死者，亦卒患惡瘡，此為先兆也。秋石云解毒，且見朱砂及粉霜，并硫黃等，被秋石制伏，豈能解毒矣。先聖遺教，世人難知焉，知之者真仙也，不知者凡人也。
　　泓又問曰：變化銅鐵之藥，並不堪服，何也。君日：緣點化藥法，多用諸礬石硝砲之類，共結成毒藥，雖能乾制水銀，及化銅鐵，其用火時候，亦與至藥不同，綠毒成結在其中，縱令千銷萬化，毒終不出。亦如人有毒心，毒在心內，必不從外入。亦如木中有火，火元在內。其點化之道本亦在內，各受其性色目，法作不同，氣遞相生，各懷毒性。雄雌硝砲雜類，相助其火候，不依天時地理之法，或近或遠者，蓋不稟天道而成。則知古往仙人，不服此藥，明矣。綠有大毒，造化之力不足故也。
　　泓又問日：點化之藥，為有雜石眾毒，固不堪服。常聞換頭紫粉，七返丹砂，更無礬砲所雜，可以服否。君曰：此二藥世人千百中，無一人解作。縱能為之，亦不堪服，何也。且換頭紫粉，是仙人所合粉，以為宮室之用，綠有硫黃在其中，水銀入硫黃含大毒，豈可服哉。又七返丹砂，雖燠令伏火，本無四象五行，筋骨血肉，陰陽氣不全，如服之，令人五臟血乾。凡人血少則病，血盡則死矣。泓曰：世人修服丹砂，顆塊不破，顏色如故，大火燒之不動者，復如何。君曰｝．凡朱砂凝結之初，皆於沙石中成質，縱是光明者，飛之每斤只得十二兩水銀，其四兩即是山澤滓滯之物，其滓懷大毒。道士若不解出滓，便相和服之，服者則澀人氣脈，乾人血液，豈得有益乎。況從古已來道士，未經至仙之教，皆謂伏火丹砂是死水銀，妄言金砂入五內，有不死之兆，甚錯矣。世人豈不知從前服者，未有不死之人。唯硫黃獨體，不入他藥，猶能去人積玲，但不可多服，綠是純陽氣不全耳。其他小術，固所不論。
　　泓又問日：何藥則堪服，可以延駐。君曰：我仙人所鍊至藥，例皆日魂月魄，四氣為象，日魂不離日裹，月魄不離月中，假如至藥亦不離，從木而生，何也。木帶青，以象水銀，內含其火，火為陽，以象朱砂。朱砂屬離，離南方火之位，火為朱砂，亦同木中有火矣。配木入中宮之土，土能剋水，火能生土，而乃道成。如人初生嬰孩，及長大，還為人父母，遞換相承，本處其一。至藥根本，亦不處二道之無根。以心為根，道之無用。以四時受氣發生，各得其所為用。道因氣而生，因氣而死。至藥服之不死者，蓋為不參雜諸味，無毒。銷成汁為器，或方或圓，並皆赫然通徹，晝夜光明，然始堪服。去人昏沉，定人神思，除邪魅，耐寒暑，皮膚潤澤，髭鬢不白，返老成少，千日可驗，故服之不死。
　　泓又問曰：至藥有幾般。君曰：真正之門有三焉。一日神符上仙上丹，二日白雪中仙上丹，三曰九轉下仙上丹。其三般丹，同出一門而異名，各有三一禁法，不可輕傳於人。何謂不可輕傳，假如神符，若無太一宮、天一宮成者，即名白液，終不成器。綠以天一宮毬名，其三一不可傳。白雪若不堅不成冰，不入調青，不受青氣，亦共粉毒霜無別。亦如日無烏而不明，月無桂而無魄相似。綠以凝成堅冰，調青如磁石引針，其三一不可傳。九轉曾青，白雪成結，即入紫宮用，綠以凝四氣，納萬象，而成質，其三一不可傳。夫至藥若不受四氣混沌，豈能號日龍虎之丹。所以我仙人天地之玄化成，同日月之光，如神符白雪，修鍊功畢，始有上昇之路，九轉即返老成少，顏如處子，壽同南山矣。其三一之訣，不許輕傳，豈不慎哉。
　　泓日：三一之旨，玄矣秘矣，未知何人，即可傳授。君曰：如吾者即可傳授。夫三一者。造化之機關也，非獨至藥有之。凡人身中亦皆自備。人若能修身中三一者，即子母不相離，神氣自相守，恰怡和煦，光照明白。子不見至陽之月，當晝之景乎，風雲不生，纖埃不動，碧空澄徹，豈有障翳哉。人亦有之。若常能調三一，萬慮不生者，與碧空之氣相合，內外光明，虛元同體者，亦可昇騰矣。世人或有竊聞此道者，云是服氣，乃鼻吸口吐，鼓腮強嚥，立可致其隕斃，亦猶藥中錯服毒丹，不可救矣。所以身中三一，與至藥三一不殊。其身中三一，亦不可轉傳也。
　　泓又問曰：如有人先服丹砂，及乳石、硫黃、紫粉毒發者，如何救解之。君日：已服死者，不可言也。如有後服者，只可救之，遞須相勸。道士急造守仙丸救之，可存性命。假如換頭紫粉，緣不入凝白雪為骨，骨為陽，及無調青入者，即名大毒紫粉，人服不看多少遠近，如喫雜物觸犯，不問日月運晚，如發不在醫療限例，不出三日五日，無藥可救。如硫黃紫粉伏火丹砂，及諸乳石，若發，守仙丸猶可救之，十有二三命在。若曾服諸石藥，雖未發，能防備預服守仙丸，尤妙。
　　泓又問日：三大丹既延駐人命，無毒，如未畢功，可以服否。君日：神符、白雪、九轉，未經太一官者，四象未全，不可服。如有人俟服者，忽覺發動不安，但急喫伏龍肝汁，并甘草湯、生蒙豆汁，乃立定，少見命終。何也，綠此三藥並無雜類相撓，只空火毒，乃不至死。除此三般，其餘丹砂之流，雖然一朝一夕強餐，亦能益色，如忽發動，命危之矣。
　　泓日：守仙丸法可得聞乎。君日：守仙五子丸，此法仙家所秘。然令擇有道之士授之，以護其性命。今故一一教示爾，並粗舉三丹大略。爾宜熟思流傳，以救未悟者，無忘言，吾將往矣。泓乃雨淚稽顆再拜。九霄君舉手告別，入雲不見矣。
　　劉泓乃於山中，刻石書記。後有道士見之錄出，遂傳於世。至唐開元中，通玄先生張果，進上此方，明皇大喜，祕於禁中。通玄兼述三丹之功極備，但無修丹之法。今不書去繁也。
　　守仙五子丸方
　　餘甘子　覆盆子　兔絲子　五味子　車前子
　　右已上五子，各五大兩，別檮，如粉緬。取二三月枸杞嫩莖葉，檮取汁二大升，拌藥末令盡，乾訖後。七八月採蓮子草，取汁一大升，亦拌藥末令乾。又取杏仁一大升，取好酒研，取汁五大升，於銀器中煎，令杏仁無苦味。次下生地黃汁半大升，真酥五大兩，鹿角膠五大兩，炙鑄末都入前汁中，略煎過。又下五子末，一時以柳篦急攪，看乾濕得所，眾手丸之，如梧桐子大。每日酒下三十丸，如要加臧，以意斟之。忌猜肉、蒜芥、蘿蔔等。服之百日，先服金石藥毒並盡，亦益金丹氣通流，於五藏潤澤，血肉萬毒悉除，髭鬢如漆，返老成少，皆因制其丹，陰陽氣兩性，彼此相備矣。秘之。
　　通玄先生製五子守仙丸歌，以讚其妙。
　　歌曰：
　　反老成少是還丹，不得守仙亦大難。要見鬢斑令卻黑，一日但服三十丸。
　　松竹本自無艷色，金液因從大制乾。五子可定千秋旨，百歲如同一萬年。
　　陰真人論三品大丹之靈效，亦云五味守仙之草藥，尚能守生相助。如不得上昇，且為地仙，永不死矣。為其制一切丹砂，及解諸石毒，永不發動。又益靈丹之功，大行於榮衛也。央定無疑矣。陰君之意，言五子草藥，尚能令人不死，即神丹之功可知矣。今以旁有助於守仙丸，故附之于後。
　　懸解錄竟