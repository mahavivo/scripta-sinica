上清司命茅真君修行指迷訣
　　經名：上清司命茅真君修行指迷訣。不著撰人？一卷。底本出處：《正統道藏》洞神部方法類，參校版本：《雲笈七籤》，該書春六十一收入部分內容。
　　上清司命茅真君修行指迷訣
　　上士修行煉炁訣
　　煉炁正偃外，徐漱醴泉咽之，莫閉口行炁，口但得吐炁，鼻但得入炁，不欲令惡炁入也。徐縮鼻，莫大極滿，極滿難還。入五息已，一息可吐，莫大極。一息數之十數，屈指至九十息，疲可慇中，四九三百六十息為一意。思脾中黃炁，大如鸚子，常念之，意中有疲倦，當先煉炁三七二百一十息。煉炁還令腹平滿，平滿藏炁不大令出，閉炁七十息，莫致頻擊之，炁當隨髮上，竟流四支，自熱下至足腳。徐調炁，還至胃管喉咽，使繞臍一二三四，即還管矣。煉炁偃外為之，日出便當坐行之。煉炁七十息，四五度白髮去矣。
　　夫委炁善煉炁，急擊一九、三九於意佳，四九事竟。煉炁一竟，使人身體不知痛，擊卒急處，煉疾也。
　　夫委炁先在口，口含半鸚子睡，當千咽、常唾，故遣口中津洵持用，待竭二日，十息解體身。解體身時，如委衣三七二百一十息，一竟，常被髮為之佳。
　　一法：從足起於上，尋除陰脈，上隨小便內經腎，尋除至喉，復從上下，炁如機紋，正向喉中，來入淺腹，養注足。五色炁常取，令分明置喉中，從胡脈下，常存三元三規，成著腎，腎規裹青，青赤表黃，黃已日白，妄見目止。
　　煉炁三規，即三元也。即注泥丸、絳宮、丹田是也。上規一曰煉炁不息。正偃瞑目，閉口被髮，兩手張，腹小縮，鼻微縮，還未及，因復取唐還炁，腹不得隨也。十息一屈指，至七十息一咽，復更盛，炁存胡脈中，平平涓泄，復七十息一咽，小脅小腹，炁上入腦。外真脅斑，駁上承髮，三七二百一十息，令炁莫交錯，調適守治精神炁新，處形常安。如五藏無主，形體羸瘦，憊筋緩骨，重難以行步，榮華枯落，皮膚革去，十指無色，精炁虛瘦炁乏，乃信此為候。
　　天老十干第甲經十二月炁法
　　第甲日，精至一旬之時。滌蕩五藏，渴飲水漿，顏色脫去，小便赤黃，大便微難，糞而炁剛，腸中雷嗚，如有臧傷，逐除邪炁，無或恐惶，行苦艱難，兩目芒芒，時節春秋，日月短長，陰陽損益，皆如經章。
　　第乙日，精至二旬之時。穀熙始盡，邪炁逃亡，真炁微弱，以水為根，忽然恍恍，志意悵悵，守之無失，華池玉英，以是為法，外起案林，形體瘦弱，難以動行。
　　第丙日，精至三旬之時，精炁如故，穀炁無滓，兩炁交錯，莫肯適住，意中恬然，不思穀食，精炁在內，王相用事，至誠之效，努力可副，堅守無失一功成事遂，華池玉英，潔白可喜。
　　第丁日，道至四旬之時。穀炁離形，精炁獨治，脈炁微弱，乍去乍來，顏色益澤，日受其故，心志悅欣，不復恐懼，肌肉日生，血炁有餘，光華滑利，往來應度，經營陰陽，和調補寫，身形潤澤。
　　第戊日，道至五旬之時。精炁安處，外事屏去，五藏和調，精神內養，臥而安席，皮膚改更，動作引步，至精不效，神炁浮游，數見夢寤，外時自驚，若有響應，喚呼光影，髻實志苦，高精所至，信效為佳。
　　第己日，道至六旬之時。精炁利安，上下和通，髮膚潤澤，支體易行，行步伏故，耳目聰明，志意漠然，不復恐惶，屈身利便，機關和良，不念穀食，咽炁益胎，得酒而飲，得食而食，多少自在，無所縈禁。
　　第庚日，道至七旬之時。精炁如通，漠然安定，孔竅調和，五藏潔靜，呼吸精炁，滌邪納正，去惡遠新，安然清諍，內理志炁，外貌日盛，動故踴躍，輕其足經，若好靜處，不與人爭，至精之效，以為道經。
　　第辛日，道至八旬之時。炁游八極，榮衛充盈，調炁便利，往來歧經，上下表裹，潤澤和平，五藏皆定，經歷仙庭，恬啖無欲，安然而寧，心志安悅，休惕不驚，內無恐懼，歡樂平生，長守無失，道著神成，既有效驗，度世長生。
　　第壬日，道至九旬之時。精炁充滿，靈神開張，懦者而剛，弱者而強，損者復益，廢者和良，不行自來，不送自逸，榮華滋潤，音聲益彰，口中甘味，鼻中芳香，華池玉英，常存不忌，至精所致，道可仕遵。
　　第癸日，道至十旬之時。精炁皆到，神道疏通。輕壯肌肉，充布神明，目盡開覽，志炁翱翔，恬恬無欲，蕩滌腹腸，精存神在，道德會昌，初服飲食，乃能久長，壯不知老，真仙同鄉，與道沉浮，可致神明。
　　食炁之法：必以天生人之日，謂甲辰庚日也，乃若四時王相日，始飲藥。食熙初，以九口滿飲為法，後日臧一餐，十日穀絕矣。他餘物一時睹，皆可食炁。食炁之法，十咽啖棗十，以棗為籌，為知食炁多少。若使口中，華池玉英，甘露醴泉，津洵自生，凡食熙之道，炁為寶，一歲至肌膚充榮，二歲至機關和良，三歲至筋骨堅強，四歲至骨髓填塞。天有四時，故人食炁亦應之。四歲即神與形通。通日數有歲，如神明者，不視形見，不聽聲聞，不行而至，不見知之，此所謂形一神，名日真人矣。同日長生，與天司靈。
　　正月朝食陽炁一百六十，暮食陰炁二百。二月朝食陽炁一百八十，暮食陰炁一百八十。三月朝食陽炁二百，暮食陰炁一百六十。四月朝食陽炁二百二十，暮食陰炁一百四十。五月朝食陽炁二百四十，暮食陰炁一百二十。六月朝食陽炁二百二十，暮食陰炁一百四十。七月朝食陽炁二百，暮食陰炁一百六十。八月朝食陽炁一百八十，暮食陰炁一百八十。九月朝食陽炁一百六十，暮食陰炁一月朝食陽炁一百四十？暮食二十。十一月朝食陽為一百二十，暮食陰炁二百四十。十二月朝食陽炁一百四十，暮食陰炁二百二十。
　　夫陽炁者，鼻取之炁也。陰炁者，口取之炁也。、此二炁，十二月中，日日旦暮能不能者，周天一竟又一周天，是則與天同齡矣。
　　上清司命茅真君修行指迷訣竟