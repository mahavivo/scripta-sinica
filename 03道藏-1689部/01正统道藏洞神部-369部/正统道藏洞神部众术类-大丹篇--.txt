大丹篇
　　經名：大丹篇。撰人不詳，約出朴五代宋初。係輯錄唐末五代諸家丹經歌訣，略加注解而成。一卷。底本出處：《正統道藏》洞神部眾街類。
　　大丹篇
　　元陽子日：金虎者，還丹之根本。金虎非二物之名，蓋述於鉛汞也。鉛黑屬北方水，數一，是子能知一萬事畢。《契》云：鉛含五色屬五方。又云：三黃一黑，求死不得。三黃一黑，靈丹之名。能修三一，飛仙必得。一水也，三木。鉛砂之汞為青也。
　　又曰：金丹得就後，須出火毒。如不出火毒，服令人口鼻中生瘡，時常衝口乾頰似火燒，須出之。先取楮汁，丸如麻子大。次用棗禳丸了，以生絹袋子貯。掘地坑子，可深一尺五寸，更疊好紙裹襯，卻濕土培擁一七日。開取懸入井，去水三五尺，三日。呼入寒泉去毒。取之於合中，於至夜晴露七夜。呼天河出毒，如丹發動，以甘草煎濃去滓，令日夜漸漸呷之，即解火毒也。
　　太一陰君曰：金液華丹生羽衣，千變萬化無所疑。此上仙之要道。
　　又《龍虎上、經》日：丹砂木精，得金乃并。若求長生汞須死，汞若不死徒自苦。丹木之子金刻之，水為母土堰之。飛仙之道不待時，還丹之功畢在玆。若識大道之理，候鍾律二氣，黃白必就。
　　黃牛山《金碧歌》日：水火獨相配，徘徊生景雲。七反砂也。汞者陰之正氣，而能生長萬物，故陽躁而陰靜，靜則不死之道也。經曰：天玄地黃，得而服之，不死之方。經曰：白虎含赤龍，一飛還一伏。一物貫五彩，永作仙人祿。金石之門而多隱祕，綠世人無智，不明此道，故不顯鉛汞大丹之妙。所以庸昧者多，貪毒者眾，就功者少，不可輕泄天道隱文，好道君子，求賢真士，更加思焉。丹砂之母汞，是月之精，而生於陽，應天而為臣，助人身而能不死。．丹砂屬南方火。火，木之子，水之孫，土之母也。故土石是丹砂魂魄。陽藥有七金，二石五黃，白雄雌、毗黃曾青，陰藥七金，三石四水，金銀鉛錫、硝石朴硝之類。
　　龍虎三伏兼通幽微火候黃芽歌日：
　　黑龍變兮赤龍生，黃神膠裹水泓澄。
　　仙人名為立制石，百鍊始得歸蛇形。
　　陰功光晶耀鮮色，擊觸幽幽作磬聲。
　　金光鼎內觀乾象，水土相拘混甲庚。
　　龍藏虎制不敢伏，二氣悠悠在丙丁。
　　三陽甲子體乃成，千淘萬鍊流黃輕。
　　劉真人歌
　　三山鼎上九重關，女子披顏表裹看。玄武若能擒白虎，三宵五夜自凝還。神水煮歸，還本色也。
　　又歌日：能用水火，子母對坐。六十卦就，黃金滿馱。古人不要一馱金，即要丹服之可也。
　　九霄真君大丹歌七首
　　天地玄黃，鉛白為匡。神室上下，不離本鄉，悟之者道，失之者狂。
　　鼎鼎是甚鼎，藥藥是物藥。為當四象成，為復五神作。異類不同宗，子母相假託。黃芽不用鉛，不離鉛中作。智者審思之，安知道可學。不得黃芽砂，縱是亦須錯。
　　金公作筋髓，七寶上良媒。姥女勾砂入，玄黃定魄迴。何勞詢道者，自得往蓬萊。
　　日月自相交，乾坤合兩爻。中宮為覆藉，白液重相包，金汞為夫婦，水火兩相邀。若變陰陽性，先文後武調。但能知固一，控鶴入雲霄。
　　玄冥之精天所育，白石欲治去沙蹙。冥精苦鍊紫光生，白石投砂又經宿。二分水入母為基，能汞室中人莫掬。丙丁施北月上宿，一百五十餘三六。三六更除藥更靈，黃芽感之為金精。若將此物同河車，還與河車俱在北。仙藥至妙妙難得，萬病能除髮卻黑。忌堵魚鱉食不得，唯與覆盆最相剋。
　　流珠得火自然飛，唯有黃芽能制之。金入猛火色不變，自然之道常有期。朱兒皇皇多朴質，志在鉛花同一室。陰陽之道要在一，子諦思之莫使失。先入水兮復入火，玄黃之液化為丹。身生羽翼為九仙，五色光曜化千般，當此之時當自歡。
　　黃龍黑鉛三十斤，得火不飛石最神。北方白石極求勻，可以化之無垢塵，河上姥女必須真，見火不走如君臣。未能大器為小人，九十一日吠黃銀。雄黃伏火，黑水自然為金矣。
　　荊南李真君大丹金液訣李君諱託，是劍南司馬真君弟子。張君，名陶，性好玄文，自小慕道，在世四百餘年，後昇化去。
　　真君曰：良無頭，釜有底，兩物相逢自合體。良無頭，是艮也，象山即山就也，山就之物也。釜有底，金也。金未離母，是真鉛也。鉛含五彩，屬北方水中金。金是陽防也，久鍊鉛自金也。兩物相逢自合體。就銀字，此銀是北方水銀之銀，非西方金銀之也。西方銀是鍊出之銀，是白虎位，亦名市上爛銀。
　　《潛通訣》中不許用銀也。唯堪作器物，不堪任用。取山中天生銀，就之生用之，乃大丹之田也。故《潛通訣》云：昔者古人不灶於銀，取礦中者生用之。言其中有真鉛，真鉛者銀是也。又云：真鉛是紅銀朱結就，可為丹頭用之，化陰為陽。不鍊於汞，將朱鉛二物入鼎，牛糞火銷鍊之，自就於內，作還丹也。
　　《參同契》云：赤黑達表裹，是第一法也。意云：但取山洞中生銀，用為火藥種，是正真之法，天生牙是也。
　　歌曰：莫破我車，廢我還家。若煙卻鉛名壞車。壞卻車體，不住藥也。又失北方坎男義不成。但取銀用之，即是真一水數也。亦是月之精，地之魂矣。亦名銜鉛銀之銀，銀之屬水也，自然礪石之贏者，日礪即朱砂是也，亦是天生自然之物，為七十二石之長，長生藥之君主。亦名之日精，變化生成也。南方屬火，火數二，中含一陰為女。取辰錦州朱砂為上等，生用之。日月天地寶，神仙羽化根本，志人依憑，必不悟道也。
　　歌曰：莫壞我，命得全。
　　又歌曰：日月自相催，朱鉛合鉛灶。日月即坎離也。藥之正體，陰陽相催自合朱，是木之子，汞水在其內。轉向束南方為龍也，震卦是也。不用藥，直下制。水火是藥，不安別藥，故云不用藥，直下制。制者是陰制陽，陰在上，陽在下，奔水火，是坎離日月之精靈魂。自相求者，水火之候也。水火作媒相配隸，陰用水為媒，陽用火為媒。即汞成陽，流珠備，須謹防。若運於火，周流六虛，用六卦。三日震動震卦，三五成德，乾體乃成，三陽足美。十六轉成巽卦，一陰生也。二十三下弦二陰，生成艮卦。三十日終坤，三陰生成，歸土。還丹始終二體合，束北喪朋，西南得朋，配合陰陽始終矣。修到紫宮人出世。紫宮，南方九宮也。汞從南方來，至北方紫色。西方水銀修鍊運火，卻歸西方本位。經紫色謂之還丹，服之沖天，故云人出世也。
　　《潛通訣》云：金粉雄，朱汞水，入銀壺，中數轉是也。不識火鉛與水，縱解萬般元所濟。火濟者，火銜水銀者，水隱其寶。人不識鉛汞水火，丹雖多，皆不為身之寶。金剋木生火，火剋金生水，水生金。大丹修鍊，相生相剋，運用五行。
　　《金石靈臺訣》云：此乃天地自然為道。且陰陽坎離，日月剛柔，晝夜情性。魂魄對持，而相制伏。然以權衡法度，剛柔相代，陰陽相生，變化元窮，乃合於天上為日月星，下為水火金。故聖人應天符，達變通之道理，以萬物生焉。如懇於道探誠好術者，可以觀此金石之性。學淺管見心垢之徒，不可求之。
　　《彭真君歌》曰：水流潤下，火性炎上。水火夫婦，有衰有王。若似參商，一俯一仰，不立隄防，久覺難養。
　　《術中經》云：夫汞者，姥女之別名。砂者，鉛中之至珍。為砂汞者，此真訣也。鉛之有砂汞，有人有情性也。汞於人非外物也。砂汞為鉛，非雜類也。三一之道，修情合性，然後可以歸真復卦矣。金液之術，以金養水，而後可以返本還元也。若別物為之，則情性不可合。故《參同契》云：名者以定情，字者綠性言。金來歸本初，乃得稱還丹。
　　又曰：情主治內，立置鄞鄂。性主營外，怛築城郭。是知汞。汞者鉛之情性也，元氣者人之根本也。金主營外，故為之性。汞主治內，故謂之情。以金制汞，推情合性之義。含精養神，修性合真之道也。
　　又曰：龍呼於虎吸其精，兩相飲食俱相榮。乃謂束方甲乙木，日青龍也。西方庚辛金，曰白虎也。龍為情，虎為性，情性相依，還反之義。
　　又歌曰：束身斂魂充虎饑，虎來瞰食生體髓。脂脈也。則呼吸之義明矣。
　　又歌曰：太陽流珠，常欲去人。卒得金花，轉而相因，化為白液，凝而正堅。金花先唱，有頃之問。散解為水，馬牙闌干。陽乃往順，情性自然。是知立乾坤，運水火，應天符，合三才，然後為之丹砂。妙言至遠，大道至簡。銀為牙母，為鉛腳。但子知宗枝，用之即不錯。朱砂為金，水汞為銀，立可制成，成即為真。修丹不悟三五一，悟者還從坎裹出。一生男女並相依，變轉青公為金質，更無關鎖及隄防，內外自家為神室。服者長生兼救貧，通靈不過於千日。
　　又歌曰：白馬牙，好丹砂，配二八，和兩家，知上下，猛三花，萬生定不死，君莫誇。
　　鬼谷先生《九轉金液大還丹歌》曰：仙人鍊丹不用藥，唯有神室是金作。世人尋道不知源，枉損金銀作城郭。為世人不知丹訣，青霞子曰：莫破貨財，莫使家貧，若不得真口訣，鍊丹不得就。金銀就是他乾死，死了卻能變生藥。造化不離水銀中，精魄結就金花藥。藥換不離造化原，還丹須是陰陽作。四兩一斤共合體，一陰一陽相配隸。七十二日一周天，熟了卻從甲乙起，服之永歲保長年，真仙妙訣斯至已。
　　又歌曰：我家有五物，三種少人知。本來為一體，分作五鄉離。束方甲乙青龍兄，西方庚辛金女娉為妃。南方丙丁火，雙生合二儀。北方壬癸水，得一自堅持。中央戊己土，修城種寶基。用火火一，莫令人知。水火不相壅，圓敗總由伊。一轉兩轉安魂魄，三轉四轉定半期，五轉六轉神光泰，七轉八轉上仙追，九轉通靈昇天漢，造化功探勿二疑。
　　裴相公大丹歌
　　大道留丹鼇，清心慕煙霞。陰陽成造化，水火結河車。鉛汞須歸戊，爐開紫金花。華池再修養，神水各為家。志士得之須保惜，定我性命育神室。下士聞之多暗笑，真人見說安魂魄。焚香禮之萬事畢，皆感天地作仙質。容先生曰：若遇玄文祕訣至藥，不得輕傳。輕傳則殃及七祖，各慎之矣。
　　大丹篇竟