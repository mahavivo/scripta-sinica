玉洞大神丹砂真要訣
　　經名：玉洞大神丹砂真要訣。原題唐賬果撰。書中所述丹訣，多與陳少微《大洞悚真寶經妙訣》相同。一卷。底本出處：《正統道藏》洞神部眾術類。
　　玉洞大神丹砂真要訣
　　姑射山人張果撰
　　第一品　辨丹砂訣
　　丹砂者，萬靈之主，造化之根。居之南方。或赤龍以建號，或朱烏以為名。上品者，生於辰、錦州石穴之中，而有數色也。中品者，生於交、桂，亦有數類也。下品者，出於衡、邵，亦有數種也。皆綠清濁體異，真邪不同。受正氣者，服之而通玄契妙。稟偏氣者，服之亦得長生。上品光明砂，出辰、錦山石之中，白交石床之上，十二枚為一座，生色如未開紅蓮花，光明耀日。亦有九枚為一座生者。十二枚、九枚最靈，七枚、五枚者為次。每一座當中有一大者，可重十餘兩，為主君。四面小者，亦重八九兩。亦有六七兩已下者，為臣，圍繞朝揖中心大者。於座四面，亦有雜砂一二斗抱，朱砂藏於其中，揀得芙蓉頭成顆者，夜安紅絹上，光明通徹者，亦入上品。又有如馬牙，或外白浮光明者，是上品馬牙砂。若有如雲母白光者，是中品馬牙砂也。其次又有圓長似笑生而紅紫者，亦是上品紫靈砂也。又有如石片稜角生而青光者，是下品紫靈砂也。如交、桂所出。但是座生，及打石得者，形似芙蓉頭，面光明者，亦入上品。如顆粒或三五枚，重一兩通明者，為中品。片段或明徹者，為下品也。如衡、邵所出，總是紫砂打砂石中得而紅光者，亦是下品之砂。如瑛砂有顆粒，或通明者，伏鍊服之，只去世疾耳。如土砂生於土穴之中，嘆砂生於溪水砂土之中，土石相雜，故不中入上品藥。伏鍊服餌所用，如得座生最上品。座中心主君砂一枚，伏鍊餌之，可輕舉成上仙者矣。其諸商砂，及餘不屬南方而生者，其中縱有光明砂，但丹砂經元不載。
　　第二品　丹砂陰陽伏制及火候飛伏訣
　　本經云：陽精火也，陰精水也。丹砂是陽精，而須陰制者，水石、鹽、馬牙硝是也。如辰錦光明砂一斤，制之用石盥六兩，馬牙硝六兩。次光明砂一斤，可用石鹽、馬牙硝各四兩也。白馬牙砂一斤，可用石盥、馬牙硝各三兩。紫靈砂一斤，可用石盥、馬牙硝各二兩。如溪土雜色砂力小，可用石盥制之，而得其石盥及馬牙硝，若用制伏，須火燒令通赤。可用之石鹽，先須三度鼓成汁了，然可入用。其光明砂大者，須打碎如虹豆大小，於土釜中，先下馬牙硝和水，武火晝夜煮一百日，不得絕火。日滿淘取砂於鼎中，用陰陽火候飛伏。其鼎可受一升者。一日金鼎，二曰銀鼎，三曰銅鼎，四日鐵鼎，五日土鼎，土鼎者，瓷器是也。入砂於鼎中，用火候飛伏，五日為一候，三候為一氣，用八氣二十四候，一百二十日，而砂伏矣。每一候飛伏是五日，內四日用坎卦，一日用離卦。坎卦者水煮，四日離卦者，陽火飛之，一日初起陽火，飛時用炭七兩，常令鼎下有熟火七兩，不得增滅。每一轉飛時，即增炭一兩。忽有汞及霜和黑氣出，即和砂於缽中，以玉鎚輕手研，令汞入盡。依前安鼎中，用火候飛伏，至十二轉後，每一轉增炭二兩。即入石鹽一分，有汞霜可二三兩已上飛上，其霜靈光，鼎中藥色漸欲紫赤，至二十轉，加炭三兩，其鼎中有半兩已下汞霜飛出，在鼎蓋上。其霜堅硬如金片，黃白光明。至二十四轉，候足其砂伏矣。而色紅赫，光明可觀。其伏砂更用盥花裊之，重以黃土泥，緊泥封固，入陽鑪，武火逼之三十日了，輕飛者可抽服之一兩，可三百六十粒，用棗肉丸之，然須出火毒也。沈重者即鼓成金汁，而為寶也。
　　第三品　伏火丹砂可鎔鼓見寶訣
　　每一兩伏了砂，可用鹽花半兩。先置於鍋底，次入砂於上，待鍋藥通赤，便鼓之千下，而金汁流下，名日白金，面上黃明潤澤，色光不可論也。
　　第四品　化寶生砂
　　訣將丹砂中白銀，打作四兩鍋子，安通油瓷瓶中，其瓶可受一升者。寶鍋子可瓶子底大小也。先將此銀鍋子，用藥如後。
　　北庭砂一兩　石鹽一兩　麒麟竭一分
　　右三物和研，以苦酒調塗其鍋子四面，令藥盡乾。然以黃土為泥包曩，可厚二寸。即用糠火中，燒三七日。然後用炭武火，燒三日。去外泥，取其寶鍋子，安前瓶子中，入汞四兩。其汞須本砂中出者。入汞於鍋中了，著水五合，不得增臧，常令添瓶中水，至五合，文火養二七日，似魚眼沸。日滿又添生汞四兩，依前法火養二七日，令乾。固其口，武火逼之三日，而紅黃砂湧出寶鍋之上，收取其霜砂，依前添汞，令常有八兩汞在其瓶中，不得增減。依前火候養逼，令霜砂出，即收之。每四兩寶，計收砂一斤。即將其砂特，依前篇入藥，煮三十日。即入鼎中，陰陽火候飛伏，還用二十四候，一百二十日足，其砂即又伏矣。若要鎔鼓之，依前篇用靈花為使，引金汁流下，可得黃花銀十三兩，色漸黃明也。如要服之，勿斷翠，但出毒一兩，可以棗肉丸，為三百六十丸也。
　　第五品　變金砂訣
　　將黃花銀四兩，打作鍋子，依前可瓶底大小，用藥如後。
　　蒲州石膽一分　石盥一兩　砲砂一兩
　　右件和苦酒研調，塗其鍋子四面，令藥盡。即以黃土泥包曩，於糠火中燒二七日後，用其炭武火燒一七日。去泥，出鍋子，依前樣安通油瓶子中，入本色砂中汞四兩，清水五合文火養二七日。後又添生汞四兩，文火又養二七日。候乾，緊固口，武火逼之令一日，其砂湧出，於寶金之上面，紅黃之色。而又收砂添汞，計收砂可得一斤，則數足也。更將前收得砂入其鼎，依前篇用火候飛伏，五日為一轉。內三日用坎卦，即水煮。三日用離卦，即陽火飛之。二日初起陽火，用炭七兩。每一轉候，即增炭三兩。忽有汞霜飛出，其色黃紫，形似箭頭，可一二兩。已來收其霜，於缽中和砂，以玉鎚研之，令入盡。依前入鼎中，用火候飛伏。經二十候，一百日足，其砂伏火。若要鎔鼓，亦依前篇，用盥花引鼓，即寶汁流下，而成青金也。若服之，但去毒，勿斷翠也。
　　第六品　變青金訣
　　將青金四兩，還作鍋子，用藥如後。
　　赤鹽半兩　大鵬砂半兩
　　右和研以苦酒調，塗其鍋子四面，以火炙漸漸塗藥盡，即以黃土泥包裊，以糠火中燒二七日後，又以炭武火燒一七日。去泥，出鍋子，依前安瓶子中。入汞四兩，水五合，不得增少也。養二七日後，又添汞四兩，又養二七日。令乾固口，武火逼一日，而湧出砂。收其砂，依前添汞，文武火養逼，出砂即收之，計至一斤，即數足也。又將收到砂入鼎中，依前法飛伏，五日為一轉。內二日用坎卦，水煮二日也。離卦三日，火飛三日也。火候一依前篇，加增炭數也。經十六候八十日，而金砂伏火也。若鼓之，即用鹽花為使，和鼓引令金汁流下，成黃金也。如要餌之，但勿斷翠，只出毒耳，可長存於世也。
　　第七品　變紫金砂訣
　　取黃金八兩，打作圓鼎，可受四合已來，又用金二兩作鼎蓋子，鼎內用藥如後。
　　硫黃一兩　赤鹽一兩　北庭砂一兩　大鵬砂半兩
　　右四味和研，以苦酒調，塗其鼎內及蓋下，令勻藥盡。候乾，以黃土泥暑，可厚一寸許，文火四面養之三七日，似常通手為候。三七日後，然武火一七日，晝夜不可絕火。滿日寒之，去泥，重以甘土泥鼎下，可三分許厚。懸安鑪中，其鼎下周迴令通安火處。即入真汞四兩，於金鼎中，著水二么。，以蓋合之，養經七日，其下常令有熟火五兩，不可增臧。其鼎中續續添水，長令有二合已來，不得遣乾。七日後更添汞四兩，又依前文火養七日。候乾，緊固口，漸漸武火逼之一日，便生紅光砂，可收五兩紅光砂。又添生汞五兩，拍鼎中其問常須有八兩汞，依前文火養七日，即固口。武火逼之一日，而砂湧出，則收之。以添汞出砂，都計得三十兩。數足，即依前篇法，別入鼎中，火候飛伏，還五日為一候。內一日用坎卦水煮，一日用離卦，即陽火飛之。四日，初起火用炭七兩，每一轉後，增炭二兩。至七轉後，增炭三兩，而便有五彩金輝霜飛出三二兩。收其霜於缽中，和砂，以玉鎚研之令相入，鼎中飛伏，經十四候七十日足，其砂已伏，紅明不測。若鼓之，以盥花引之，令金汁流下，成紅金也。要餌之，但出毒，勿斷翠也。
　　第八品變紅金訣
　　取紅金九兩，鑄一鼎子，可受五合許。又用二兩為蓋子，其鼎內依前篇，以藥塗之。用藥如後。
　　硫黃　北亭砂　赤盥　大鵬砂
　　右件藥等各增前一分，和熟研苦酒，塗鼎內周遍，藥盡候乾，以蓋合之。黃土泥包裊，可厚一寸。依前篇文武火，養三七日後，即火燒一七日，令泥毬色與火同赤。候冷去泥，重以甘土泥鼎下，可厚三分，置於鑪中，入真汞六兩，安鼎中，著水三合，續續添不得令乾。固口，武火逼之二日，即紅砂出。收砂，添汞八兩，依前文火養七日，後又武火逼二日，亦化為紅砂。又收砂，更添汞七兩。還文火養七日，即武火逼二日，又化紅砂。依前收砂，添汞五兩，亦文火養七日，武火逼二日。又收砂，添汞三兩，一依前文武火候養逼。計前後收得神砂，可三十二兩即止。將其砂和硫黃三兩，熟研令相入，便於金鼎中，陽火飛之。還五日為一候，每一轉則增炭二兩，經七轉後，每轉又增炭三兩。每轉轉看，忽有絳金霜飛出，收霜於缽中，和砂研，著苦酒一合，以玉鎚研令相入。依前安鼎中，用火候飛之，經十四轉，七十日足，其砂伏，其色紫光，若鎔之成紫金也。但用鹽花引之。若餌之，勿斷翠，去火毒耳，可長生也。
　　第九品　變紫金訣
　　取紫金一斤，鑄一鼎子，可受七合。又將五兩為蓋子，其鼎內依前篇，用藥如後。
　　硫黃四兩　赤鹽二兩　北亭砂一兩　大鵬砂一兩
　　右以苦酒和研，塗鼎內，以藥盡為度。候乾則蓋合之，以黃土泥包曩，可厚一寸。依前篇文火養之三七日，後依前武火一七日了。寒之去泥，重以甘土泥鼎外周迴，可厚二分半。即得懸安鑪中，以真汞十二兩於鼎中，著水三合，不得增臧，亦不令乾，續續添之。則以蓋合之，文火七日，令其鼎上常通手為候。日滿令乾，固口，即漸漸武火，逼之三日。開鼎看其汞，即化為絳霜。不得收，便更添汞九兩，亦依前文武火養逼。日滿開之，亦已化為絳霜。更添汞六兩，還文武火候養逼，日滿開之，乃化為絳霜，. o 更入汞五兩，還七日文火養，一日武火逼，而成紅紫五色絳霜砂三十三兩。出於缽中，著硫黃四兩，以玉鎚研一日，然卻入此砂於鼎中，固口。其上用純陽火候飛之，七日為一候。開之，又和苦酒半合，熟研，入鼎飛伏，七日為一轉。初起火用炭十三兩，每一轉增炭一兩，至五轉後，每轉增炭二兩。忽有五色鮮明砂出，即收砂。以苦酒一合，缽中研之，卻入鼎中飛伏。每轉轉須開看。即以苦酒和研。入鼎飛伏，經十二轉八十四日足，其砂伏火，而文彩輝赫，霞光錯雜，不可名言也。要鼓之，還用盛花引之為汁，流成紫磨河車金也。若餌之，但去毒留翠，一兩，用棗肉丸三百六十丸矣。餌之則輕舉也。以一丸河車丹砂，點汞及鉛錫銅鐵等一斤，為黃金耳。
　　第十品　抽汞訣
　　先取鐵鼎，上下安盥固濟。鑪上開一孔子，引內氣出。即用木柴火，燒之三日，一收汞出。未盡更飛之抽汞，此為妙矣。
　　第十一品　鍊汞訣
　　汞一斤，硫黃三兩。先研硫黃為粉，置缽中，下著微火，續續下汞，急手研令為青砂。後便入瓷瓶中，其瓶可受一升，黃土泥緊泥其瓶外，可厚二分。以蓋合之，緊固口。置鑪中，用炭一斤，於瓶四面養三日，長須有一斤火。三日後，便武火燒之，可用炭十斤，分為兩上，每炭五斤燒其瓶。若有青焰出，即以稀泥塗之，勿令焰出，火盡為候。寒開之，其汞即成紫砂也。黑鉛一斤，將鉛先於鼎中鎔成汁。次取紫砂，細研投鉛汁中，歇去，火急手攪，令和合為砂。便置鼎中，細研鹽花覆蓋，可厚二分，實按之，固口。武火飛之半日，靈汞卻出。一依七篇返數，投化合金坐砂。如第二返寶砂篇中用汞，汞即兩度抽用著鉛，卻抽歸汞添金花砂。第三返砂用汞，汞則三度燒抽入。第四返出砂中用汞，汞則四度燒抽。第五返砂用汞，汞還五度抽鍊。第六返砂用汞，汞亦依前度數，著硫黃燒成紫砂也。第七返用黑鉛一斤，轉轉燒抽火候，一依前訣，燒抽變鍊水火之精氣，亦合於七篇之大數，自然成大道化變也。
　　第十二品　辨諸石藥訣
　　辨石鹽：石鹽，陰極之氣結成其質，而稜角如片石，光白似顆鹽之類，味微淡於顆鹽，功能伏制陽精，銷化火之毒力。亦以礬石、硫黃敵，體變鍊之功，性能發明金精。去廳滯氣。七篇之中，用之為使也。
　　辨馬牙硝。馬牙硝，亦是陰精，形如凝水石。生於蜀川，其功亦能制伏陽精，銷化火石之氣。要獨伏制力，稍異於石鹽耳。
　　辨北亭砂：北亭砂，稟陰石之氣，含陽毒之精，功能銷化五石之金，力頗並於硫黃，去穢益陽，功甚大。質亦作顆生，而淺紅色光明通透者，為上也。七返二篇之中，用之為使也。若合於大鵬砂、赤鹽、硫黃之變鍊，功則高於造化也。
　　辨麒麟蜴：此藥出於西胡，稟熒惑之星，生於陽石，陰結成質，色如紫礦，形若爛石，共功於汞，能協益陽精，去陰滯氣，勾添其深，亦有大功。真者於火中燒之，有赤汁湧流，久而灰不易本色者，是其元也。
　　辨石膽：此藥出嵩嶽及蒲州中條山，稟之靈石異氣，形如瑟瑟，本性流通，精感八石，化五金精，用於中宮。若欲試之，塗於鐵及銅上，火燒之色紅，伏制變化，頗有大功也。又以銅器盛水，投少許入其水中，色不青碧，數日不異者，是真也。
　　辨大鵬砂：此藥稟陽精，但陰氣所養，形如琥珀，質似桃膠，其性和。若合硫黃、赤鹽變鍊，其功甚大。
　　第十三品　四黃制伏變化訣
　　雄雌毗硫，其質皆屬中宮，戊己土之位也。性含陽火之毒。然咸易變轉五金之質，而不易本光。有汁流通者，功能轉五石之精銅，而化成黃金也。如伏火，色變白，如輕粉，津液通利者，五金化成白銀也。且四黃功力，各稟本氣，變化其五金也。雄黃功能變鐵也，雌黃功能變錫也，毗黃功能變銅為銀為金，轉轉變化也，其硫黃功力最高，然且添陽益精，返濁歸清，是七十二石之將也。其四黃遇赤盥、大鵬砂、石膽，則伏質歸本，不易其色。若遇石鹽、馬牙硝、硝石、石膽，亦入於火，則變返而為白色也。是以《大洞真經》中七十二石制伏訣，皆須合胞胎也。若以土碌等分，和鉛粉及石腦，作鼎伏之，則土碌與四黃同類也。又能銷火毒，而成變化也。
　　第十四品　紫金變真丹訣
　　取真汞十斤，七返絳砂中紫金三十五兩，二物和合，於別甘堝中，銷鎔為汁。後即勻合一處，去火，急手攪令為細砂。入硫黃五兩，三物合於缽中，熟研一日。然後遷於鼎中，運火燒之六轉，轉轉添陽鑪鼎火候，滿日即成大丹也。鼓之即成紫金，留翠檮研，即為大丹也。
　　鼎火候訣
　　大丹鑪鼎，亦須合其天地人三才五神而造之。其鼎須是七返中金二十四兩，應二十四氣。內將十六兩鑄為圓鼎，可受九合，則應九陽極之數。蓋八兩，應八節。鼎蓋則二十四兩？十六兩為鼎，以應一斤之數，合大數，然後將和了紫金砂，入於鼎中，緊密固口，勿令泄陽氣。則於鑪中訣，取甲辰旬內，取戊申日，於西南地，取淨土，先累為壇，壇高二尺四寸，分為三台，台下通氣。上台高九寸，為天關，九竅，象九星。中台高一尺，為人關，十二門，象十二辰，門門皆須具扇。下台高五寸，為地關，開八闡，象八風。其鑪內須徑一尺三寸。然置鼎於鑪中，可懸二寸。下為土臺子乘之，臺子亦高二寸，大小合與鼎相當。然後運火，火候之訣，象乎陰陽二十四氣，七十二候。五日為一候，三候為一氣，二氣為一月。其火日午前用熟火八兩，夜間從子至午，用火十六兩。陰時加火，陽時減火也。運轉火火數足，而成大丹也。
　　第十五品　鍊聖修丹石訣
　　北池玉石鹽一十二斤，及本色玄精八斤。二物以冬至之日夜半子時，合檮為粉，細羅了，於新爭八斗鍋中置藥，用小神水添，常令八分，煮如魚目沸，時時以柳篦攪之，晝夜不絕水火，煮至四十五日，自然於鍋底結硬，如白石。比去水，以無蛀孔皂莢八兩，神水八斗，挪過取汁，絹濾澄清，入鍋煮藥五日夜，自散其鹽，卻為水，其玄精為粉，澄在鍋底。比去靈水，取精粉曝乾，秤得八斤數足然。乃文武火燒九轉，每四十五日，即以神水煮一日，其柳篦子，夏至日日午時，正南採，無節病者，長二尺四寸作篦，收留，至煮藥時用也。
　　造小神水訣
　　小神水藥，用一鐵鼎，可盛八斗，拍蓋子鼎，內常添清甜水，火之常溫，以備添鍋煮藥用。其鼎中用汞一斤，朱砂半斤，硫黃四兩，合為粉，感氣用。至藥分解了，此藥投入不津器中，固口，入地三尺下，深埋之。至煮藥時出之，入鼎感氣，溫水用。用了卻埋之，至修砂時鑄鼎用之。前件玄精粉八斤，每斤入四小兩硝石，同研為粉，入瓷鼎，固口，以武火逼令藥實。其鼎可空二寸已來，入鑪，常以熟火一斤，晝夜不絕周迴，養四十五日。即破鼎，取藥，細檮羅，入鍋，以小神水煮一伏時，縛水盡藥乾，即一轉畢。第二轉准前，入硝石，入鼎，文武火四十五日出。又小神水煮一伏時，縛乾了，即第二轉畢。第三轉，每斤用四小兩烏驢乳，拌和勻，入鼎，准前火候日數。向後更不入物，直至九轉畢，然成神水華池。此藥堅硬如石，打之作金聲，入口消化成津液，埋之不腐，煮之不消，鼓之有如金汁，能住不住之物，能伏飛走之物，能與眾石為身，眾氣為神，能化五金成寶，水銀遇之立乾也。用藥一小豆許，並汞一兩，吸在口中，煖徹須臾。以如緬劑子相似，見火便成白金也。一切飛走藥物，見之立伏。五金鍊之成寶也，然成丹胎也。
　　第十六品　造大丹訣亦云神雪
　　取前篇埋者小神水藥，鑄作圓鼎，可受九合，並蓋全。取神水聖石一斤，為粉，入鼎中，上下覆藉光明丹砂二十四兩，仍以藥泥緊固口，弗令泄氣。暴乾，入八卦鑪中安。訖取冬至日子時起火，隨斗柄朔，運之其火。以手摹鼎，常令熱於人體為候。養一周年，開看其砂伏火，內外鮮紅，如未開紅蓮花，光明射日，若服之一兩，百病去除，邪魔不染，身生光澤，行如奔馬，顏色悅紅，神氣安暢。將此藥依前卻入鼎，又運火一年。開看其砂，外白內紅，光瑩璀璨。若服之一兩，身體清和，返老歸童也。又依前將藥卻入鼎，運火一年，開看其砂，內外俱白，通透光明，輕虛瑩徹，一似真雪輕舉。服此藥一兩，顏如少女，寒暑不侵，五災不害，與日月同光，永離衰老，便住於世，長生不死也。更依前法運火，直．至九周年畢，即成名曰神符白雪丹。服之即奇功莫測，造化無窮，烏餐成鳳，蛇餌為龍，人服神仙，坐致於風，立致於兩，玉女來侍，致給行廚，水陸畢備，畫地成江河溪谷，擁土為山嶽丘陵，握土為金，變枯朽為生榮，懵俗以為賢哲，在意所欲，無所不為，服之當日沖天也。土石五金，爍之化成寶也。
　　第十七品　造藥鼎受氣訣
　　石鼎受氣，先白礬二兩，清水煮一日。又入鹽二兩，煮一日。硝石二兩，煮一日。太陽一彈子許，入氣畢，火逼一日，令極乾。真母四兩，子六兩，合為膏，於跳子中，入土母二兩，水煮一日。鹽二兩，煮一日。硝石一分，煮一日了。入石鼎中，密固口，安懸鑪上，水下火養，常令通手為候。每一候五日，開入汞四兩，其鼎中藥上如白雪生。第二候慚成峰巒。每一候入汞數，至一斤為度。至十開後，其藥半紅。即十日為一候一開，至十開後，其藥全紅。至十日脫胎入官，養至一周年，出藥，入華池鍛了，入寒泉出毒，可餌之。第二轉取汞八兩，藥八合，入金鼎養之，名曰日月倍添無涯際也，寶藥俱可得也。千變萬化，遽莫紀耳，但自體而行之，祕之祕之。
　　玉洞大神丹砂真要訣竟