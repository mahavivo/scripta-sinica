蓬萊山西竈還丹歌
　　經名：蓬萊山西竈還丹歌。原題漢黃玄鍾撰。但書中官名、地名及歌詞文體音出唐代。當係唐人偽託。原本一卷，徒分作二卷。底本出處：《正統道藏》洞神部眾街類。
　　蓬萊山西竈還丹歌卷上
　　漢檢校僕射金紫光祿大夫黃玄鍾撰
　　臣聞鷦鷯在木，不逾一枝之巢。偃鼠飲河，無過一腸之滿。伏惟陛下名逾東戶，調美南風，在於兆民，無不咸止。何重萬乘之榮，而輕不死之道。臣伏以元封年奉詔蓬萊，親求妙術，經過海難，涉歷幽陽，不憚危亡，而求至道。先是，皇恩遠責，以感微臣盡忠，得遇大仙，躬賜靈藥，極誠進上。何謂陛下安聽佞臣，信為祆詐，賜臣自餌。臣俄別皇庭，不勝悲望，遊宮未遍，少許十年，恐慮從容，自為永阻。又承陛下令東方朔召西王母、夜置承露盤，即知陛下後悔之甚。臣又聞事君盡忠，在朋立義，於君不忠，則人臣共罰；不義於朋，則交友共棄。臣於紫陽宮少微院西竈，躬受還丹妙道訖，依方潛錄。伏惟陛下，須納忠臣諫，必效此方，莫比昔年，卻從俗佞。其藥令左拾遺陳方景擣合，右丞周真宜候火，臣男志誠啟罏并醮等，必鍛鍊精微。願懃誠志，紫瓊蹔逢，長為金骨。陛下莫重含元大內，為上極精華。北闕西堂，殊非至廣。太常九部，不足為聲。粉黛諸房，全為醜質。矧此蓬萊妙絕殊境，得號仙山。日殿月宮，雲房金閣。堂排金碧，樓煥珊瑚，鵲遶靈芝，鸞飛瓊樹。天男玉女，沸鼎絃歌。異鳥名禽，朝來不歇。水精簾外，颯颯玄風。碧玉戶中，泠泠細雨。瓊漿一飲，少許千年；大藥蹔餐，應期萬載。等閑見桑田為海水，見海水作桑田。或即上朝天老，或自適雲關，時下入瀛洲，散尋異寶。寰中黃屋，不足為尊，補袞之流，未足為貴。陛下何不生親異境，而苦戀凡問。目看冠葬石堂，身埋后土，使子孫空拜，瀝酒寒陵，朝暮之間，即當見矣。縱百年天子，不及一日仙人。伏惟聖智審裁，莫自求其斃矣。謹差南陽執藥童，奉表以聞。蓬萊山南陽紫微右長丞黃玄鍾頓首謹言。
　　僉舉臣此聖道，世不異求，惟在清齋，存心念靜，設罏安竈，不得抵作方神，舉措發機，須合天道。其石藥等，並須上好草藥，勿令錯誤。其藥皆是州土進上，唯三般，出臣此山，以人間六味替用，並列如後。
　　石藥黃牙歌一首，是造黃牙五言，草藥形狀名，採時節應用生死，一百七十二味草藥歌，都合計一百六十八首。
　　造黃牙第－
　　歌曰：
　　鋪壬為疊疊，鉛黃粉次重重。牛酉白黃三色，依東尾鹹漿味共通。一安丙丁上，齊入赤炎中。
　　右依歌，並須重重，以壬盡為度，應夏至之節，以冰石研之佳，依東尾，忌甲戊庚除定等日。
　　露容草第二
　　俗為地錄，書云石錄。莖花赤，性毒，惡理求體脈，生巖石，出河南，生甲乙，死戊己，甲寅，葉圓。春分後二十日採，上治惡瘡，應春分節。
　　歌日：
　　此藥人問有，河南出最珍。
　　拈來和汞點，一夜應天真。
　　霜容草第三
　　俗為天涯，書為白微，性與上同。出刻南道，生甲壬，死戊癸，引蔓三花，應夏至節，立春後採之。
　　歌日：
　　遠樹攀崖上，三花葉對峰。
　　拈來埋乙地，依東尾法還入癸壬中。
　　雙夫草第四
　　俗名芙蔓，書為紫瓊。性與上同，治勞，出安南府。生丙丁，死甲己。葉紫綠，大小不定，應小暑節，立夏後採用。
　　歌曰：
　　引蔓生天水，池中好開花傍石問。度宵丙丁候，女體須堅。
　　石天第五
　　俗為綸草，書為武草。性淡毒，生朔方，現形金，長色青。生甲壬，死丁卯，治汞，又治腸風。
　　歌日：
　　遍地開尖葉，尋山展綠微。
　　用漿應夏至，採須鴻雁歸。
　　石玄第六
　　俗為荼蔓，書為錄支。性溫，堅汞，色綠，生戊己，死丁壬，治腹癱，應小暑節，立秋後採用。
　　歌日：
　　蔓黑開青葉，還生野澤中。
　　從容安丙上，唯能巨壯功。
　　萬年春第七
　　俗名水藍，書為地鏡。性玲，生江南道。如藍，小青老赤。生戊丁，死甲己。治小兒疳，應大寒節，春分後十日採用。
　　歌日：
　　青色尖赤樣如藍，亦在高山亦在潭。
　　先共還丹為舍宅，亦能性玲味能甘。
　　千秋錦第八
　　俗呼地幕，書為青喬。性溫，出劍南。生甲乙，死戊己。葉大如手面皺，治大風，應大暑節，立夏後採用。
　　歌曰：
　　面緊開敷遠澗泉，大時尖綠小時圓。
　　唯有劍南生最好，真人呼作草丹田。
　　年年春第九
　　俗呼蔭芝，書為青心。性熱，生嶺南道。生戊壬，死丁己。葉紫，治白風。應清明節，立秋後採之。
　　歌日：
　　葉紫枝青遠水頭，春風到日自芳幽。
　　可憐紅展仙人愛，八般石藥總拘留。
　　寒蟬葉第十
　　俗為美草，盡為溫草。出巴蓬州。形如蟬葉，苗青赤不定。生戊丁，萎甲戌。治赤白帶下，應雨水節，立秋後採之。
　　歌日：
　　葉如蟬翼帶如繩，常在潭邊映水澄。
　　恰到用時合三五，八銖金粉汁三升。
　　千靈第十一
　　俗為水蒿，書為白章支。性玲。出蕃中。形如蒿，數葉，色青。生丙戊，死甲壬。治惡瘡及酒癥。應驚蟄節，立冬後採之。
　　歌曰：
　　叢叢吐葉達澤生，夏時花發近春青。
　　紅竈更添將內煮，一旬藥內此多靈。
　　赤馬州第十二
　　俗為地容，書為紫蓋。性毒。出北濟。莖葉紫。生甲壬，死丁己。療嘔逆。應春分節，春分後採之上。
　　歌日：
　　枝紅葉紫透山崖，此藥真人暗以排。
　　恰到鑪中開龍後，始知我有玉靈才。
　　萬日榮第十三
　　俗呼胡波蔆，書為美菜。性善。生河北。葉青花紫。生甲己，死丁壬。治惡瘡。應夏至節，白露後採用。
　　歌曰：
　　蔆頭片片剪刀裁，每歲真人自送來。
　　欲得紫房無紫艷，拈來共煮石中胎。
　　寒泉鏡第十四
　　俗為大葉萍，書為池容。性涼。出雲南。葉圓，浮水上。生丙，丁，死甲乙。治惡瘡。應小滿節，立夏後採上。
　　歌日：
　　浮生池中葉青青，碧牙藥內最多靈。
　　從此水銀加日影，黃金爭得不聞名。
　　洞章支第十五
　　俗為周支，書為盧容。性熱。出羅州。葉綠枝白酸。生甲丁，死戊己。治毒風。應小滿節，立夏後採用。
　　歌日：
　　葉青莖釀生乎墳，有茨開花似覆盆。
　　還丹不得池中過，仙人爭得萬年魂。
　　公無取第十六
　　俗為石藤，書為潤春。出長安南山上。葉如豆，引蔓紫。生丁己，萎戊壬。治惡瘡。應大寒節，白露後採上。
　　歌曰：
　　叢叢紫影出長安，生在春初色耐寒。
　　薄闕採時防大雨，摘時仍慮萬妖看。
　　天鏡寒第十七
　　俗呼石扇，書云背青。出河南道。每一枝一葉。生戊壬，死甲己。治冷。應立夏節，原缺後採上。　　　　
　　歌曰：
　　葉如統扇達崖生，每樹還生一箇莖。
　　丘墓死泉無用效，絕人斷犬始為靈。
　　逍逍引第十八
　　俗呼紫貝藤，書為崖艾。性冷。出三元縣。葉銳。應白露節，冬至後採上。
　　歌曰：
　　抽枝引蔓發金蘭，但是真人手把看。
　　欲度紫微天上闕，可憐光彩入仙壇。
　　屍解紅第十九
　　俗呼石被，書云地紋。性溫。出揚州。形如水萍，枝莖細。生乙癸，死酉戌。治一切五藏反惡。應小寒節，立夏後採上。
　　歌日：
　　綠崖近石剪成形，紫閣蓬萊有兩名。
　　獨體丹陽兼汞煮，後玆火下絕銅聲。
　　仙節芝第二十
　　俗呼石賽，書云九積。性涼。出河南。形尖細，擁節。生戊丁，死乙癸。治熱悶腳氣。應秋分節，立冬後採用。
　　歌日：
　　天上全無人世有，人問不識自凋零。
　　今朝自開好金訣，從此君王記取名。
　　遍金臺第二十－
　　俗呼馬莧，書為綠微。性冷。出河陽府。葉銳圓醱。生甲丁，死壬己。治瘡及惡癤，應寒露節，立冬後採用。
　　歌日．. ! 
　　同羅新婦未仙時，折得金臺數百枝。
　　經得三周周甲子，三年身駕慶雲飛。
　　輕金微第二十二
　　俗為石支，書呼上遠。出樂陽。治通耳。
　　歌日：
　　寒葉叢叢遶路逵，天上為珍世上稀。
　　拈向白英鍋內煮，始知此藥最多奇。
　　高天芝第二十三
　　俗為京人丹，書為天莫。出洛州。治中風。
　　歌曰：
　　紅珠為子樹青青，紫苑仙人別作名
　　還共丹陽為白色，綠微始肯入玄冥。
　　專瑤池第二十四
　　俗呼玉池柳，書云英芝。出江州。莖青白，葉尖細。治牙疼風疳。
　　歌日：
　　山庭玉柳本來無，更說人問是已疏。
　　堪用採時須少與，藥院仙囊莫遣餘。
　　萬成荷第二十五
　　欲呼山甘菊，書云蘋夫。樣似甘菊。治鬼氣。
　　歌曰：
　　先生白日上昇天，還因此藥每宵煎。
　　及至採時須便用，不須將過五湖船。
　　伺巨舟第二十六
　　俗為石桑，書為景芝。出蠻中。葉如桑成樹。治一切風。
　　歌日：
　　彤彤山艷怯高坡，因此承陽出處多。
　　將得便須隨用卻，莫令天使渡江河。
　　天上玄第二十七
　　俗為石甘，書為地甘。出忠萬州。葉綠，生石上。治反胃病。
　　歌日：
　　石中有火火藏陰，陽氣潛生效比金。
　　採日用須防犬吠，犬吠採之用不任。
　　石天琴第二十八
　　一俗呼石可，書云還芝。葉三色。治一切風。
　　歌日：
　　京州皇郡人人病，病者還因地氣衝。
　　添放還丹經宿煮，從玆百歲絕無風。
　　毛章第二十九
　　俗為大成，書云林芝。性冷。出河南道。形如萋菊。治風疸。
　　歌日：
　　此樸彫成花擁節，毳毛籠裏子分枝。
　　可憐此物人問有，惆悵人問識是誰。
　　右已前八味，生甲壬，死乙癸，應冬至節，立春後探用。
　　成萬歲第三十
　　俗為五靈芝，書無名。葉紫，性冷。治鬼氣心邪。
　　歌曰：
　　搖揚錦蔓出長安，對雪開花入上闌。
　　不要春榮潛茂實，大羅天女鎮長餐。
　　粟金寒第三十一
　　俗呼皺面，書為武芝。性溫。出恆州，葉大如手面皺，治風癬。
　　歌曰：
　　葉葉鋪沙遍地生，仙人多種遶仙庭。
　　但知戊己庚辛日，採之何得不通靈。
　　胡菊花第三十二
　　俗呼楊柳池，書為闌心草。性溫。葉如柳引蔓。治女人血氣。
　　歌日：
　　綠金散翠引金條，綠葉零丁遶碧霄。
　　三月春時和蔓採，可憐汞在火中燒。
　　右已前三味，生戊己丁，死甲乙。應大寒節，立冬後探上。
　　天尖金第三十三
　　俗為胡署蔓，書為美容。性熱，有毒。治蟲蛇毒。出美元縣，樣如署預。
　　歌曰：
　　厚葉青金愛在谿，可憐仙藥俗人迷。
　　欲得飛昇天上去，只將此藥是雲梯。
　　玉展春第三十四
　　俗為山斛，書為江春。性溫。出于闐國。三葉，葉如榆。治風。
　　歌曰：
　　每樹生三葉，遙光葉似榆。
　　冬分春節近，仙人把步虛。
　　荊豆蔓第三十五
　　俗為真芝，書無名。性溫。出劍南。三葉，葉如豆。治血風。
　　歌日：
　　每葉生仙意，含虛得大音。
　　三旬金櫃裏，不用未投深。
　　夜合木第三十六
　　俗為還心，書為松南。出商州。成樹葉小，夜即合。治心狂。
　　歌曰：
　　美樹低新葉，晨開暮掩枝。
　　可憐天上木，堪載俗人飛。
　　紫方天第三十七
　　俗為楊葉芥，書無名。性熱。出青州。葉如楊長數寸，有津液。治一切風邪。
　　歌日：
　　小葉傍山開，真人手自栽。
　　從玆辨真藥，目下往天台。
　　王□第三十八
　　俗為青風，書無名。有毒。一叢數葉。出養美茂。治經脈并痔。
　　歌日：
　　地開玉葉展枝叢，獨自抽莖占碧空。
　　石藥數般能壓伏，唯共陰神最得功。
　　紅蓬第三十九
　　俗呼石劍，書無名。性熱。出甘州。一叢數刃。治一切風。
　　歌曰：
　　錦石苔生雲雨處，紅蓬能展劍鋒形。
　　消湯煮玉無過此，因得仙人別作名。
　　胡辛蔓第四十
　　俗名三葉草，書名深真。有毒。出江州。葉三尖。治蟲毒。
　　歌日：
　　枝條條葉葉如刀，近夏當秋蔓始高。
　　恰到第三三轉後，始將方就火中燒。
　　紫仙芝第四十一
　　俗呼天池，書無名。性熱。葉如枇杷葉。治心痛。
　　歌日：
　　搖搖仙果長山谿，堪作蓬萊方丈梯。
　　每在人問人不識，桃源因此去人迷。
　　石豆蔓第四十二
　　俗為留君，書云單章。性冷毒。葉尖，引蔓莖，紫青。治蟲毒。
　　歌日：
　　黑玉為莖金作芳，抽條引蔓散巖崗。
　　秦南少女當時用，抽汞無煙在火鐺。
　　山石蔓第四十三
　　俗呼真魚，書無名。性溫。出文代州。葉三尖，如大豆。治逆瘡。
　　歌日：
　　玉鋪金器寫人問，苗在蓬宮果在田。
　　應是五心須似雪，況當諸物擬昏煙。
　　玉粟草第四十四
　　俗為行針，書無名。出河南。性冷。如還藤，有子如糜。治風熱。
　　歌日：
　　調金鋪玉顆如珠，天上人問樣有殊。
　　天上生時生紫翠，人問有者綠疏疏。
　　層金第四十五
　　俗呼小署藥，書無名。性溫。出辰錦州。葉如署藥，有根。治水病。
　　歌日：
　　埋根金櫃展蓬頭，造化真人昔日留。
　　五轉轉開須好記，煮將為水五金柔。地蘇也。
　　石蕨第四十六
　　俗為失蒙，書云留金。性熱。出楚地。枝次數葉。治風冷。
　　歌日：
　　銅瓶內裏布丹霜，霜似煙籠未有光。
　　忽更添消重固際，可憐顏色過於璋。
　　荊䶮第四十七
　　俗呼僅木花，書無名。性溫，出山南道。蔓四稜，葉尖。治血氣。
　　歌曰：
　　叢開尖葉四稜莖，光占春分滿野生。
　　後輩習真皆用此，即知從此得長生。
　　重臺蔓第四十八
　　俗為人眷，書云渠迫。性熱。出江南道。小小葉生，大葉引蔓。治一切瘡。
　　歌日：
　　隆隆真氣上昇天，恰至春分降野田。
　　若遇青鹽相拌合，即知生駕出人問。
　　還骨草第四十九
　　俗呼鼠英蒿，書云單蒿。性熱。生劍州。一如蒿莖，紫葉。破治風瘡。
　　歌曰：
　　□□埋處是千還，輪轉存亡上碧山。
　　但能識此鍋中煮，火罷金身出世問。
　　稍紫第五十
　　俗呼紫貝，書無名。治癱。
　　歌曰：
　　排蔓抽莖遶碧谿，四時改變採人迷。
　　直須好記莫令錯，萬里蓬萊此是梯。
　　寒石葵第五十－
　　俗為附蒿，書云問芝。葉圓似蒿。性堅。治風。
　　歌日：
　　山含山色遶山庭，無限仙人種在京。
　　唯共丹陽陽粉合，一朝煮罷絕銅聲。
　　絹文蔓第五十二
　　俗為蛇蔥，書呼宜人。性熱。出蘄州。如絹文。治反胃。
　　歌日：
　　排蔓開枝長綠谿，可憐氣力與山齊。
　　若能連夜添魚水，白骨埋年尚也迴。
　　雞腸蔓第五十三
　　俗為林更，書無名。性溫。出白州。葉如雞腸。治一切難產。
　　歌日：
　　引蔓開枝萬里生，抽條得色占春榮。
　　從此丹陽無黑色，汞中須有紫河名。
　　烏金腳第五十四
　　俗呼太芝，書名不祥。性熱。出江陵府。腳如烏釵，葉如蕨。治腰腳。
　　歌日：
　　插金烏腳散寒山，學道仙君望眼穿。
　　從此既合含元識，切須不使別人傳。
　　蛇銜菊第五十五
　　俗為單芝，書云未有。性溫。出太原。葉如蛇銜，花似菊。治喉閉。
　　歌曰：
　　前草含花似綠楊，花排金蔓引谿傍。
　　採日切須防孝子，犬吠罏人被鬼傷。
　　還椿第五十六
　　俗為哲芝，書闕名。性溫。出安南。狀如椿，色紫。治邪氣。
　　歌曰：
　　落落金字展青天，紫道人問玄又玄。
　　若共還丹從此造，即須煮過十宵看。
　　金桃蔓第五十七
　　俗呼留恐，書云單夫。性溫。出河中府。狀如葡萄引蔓。
　　歌日：
　　刻出青羅展綠微，真人不遣俗人知。
　　玄河河內但能煮，汞迷金章遶紫衣。
　　地□第五十八
　　俗為花，書無名。性熱，生湖州。葉文如繭大指面。治癲癇。
　　歌曰：
　　三三葉葉映枝紅，最向還丹道有功。
　　但向汞中二更煮，任拈直用火墻籠。
　　稍紅第五十九
　　俗為穿崖布，書云紫天天，亦名武容朱芝。性涼。生于闐國。一枝一葉，葉背紫枝。
　　歌日：
　　界外遶林泉，必向經鐺煎。
　　三度煮八石，如何體不堅。
　　右已前二十七味，生丁己，死戊壬，
　　應冬至後採。
　　狗舌蔓第六十
　　俗為魚藻，書無名。性寒。出陳許州。引蔓如狗舌。治蛇毒。
　　歌曰：
　　狗舌還如狗舌形，俗客真人字兩名。
　　不是人間無此草，渡江見孝用無靈。
　　玉壘第六十一
　　俗為番頭，書無名。性涼。生岐雍。花如蓋幢，花稍紫。治霍亂。
　　歌日：
　　花如蠢幟葉如緋，山北河南各兩儀。
　　欲採之時須固惜，內園莫使外人知。
　　玉蒢第六十二
　　俗呼閏芝，書名兌。性冷，出濟南。莖微葉小，色黃。治熱痢。
　　歌日：
　　秦王得地擬求仙，恰到岐陽岐上山。
　　向遇洞真親指點，交共礬石一處煎。
　　紅廿第六十三
　　俗無名，書云單齒。性溫。出河西道。葉如柑，色赤，石上生。治浮痙。
　　歌日：
　　引雲首月生崖上，鏤出王公入羽衣。
　　若見鳳凰他自舞，不須晉客把笙吹。
　　粟金第六十四
　　俗無名，書為單舟。性涼。出綿遂州。抽莖葉尖圓。治一切血氣。
　　歌曰：
　　堂堂仙藥在人問，恰見凡人似等閑。
　　若共金沙和夜煮，即知長在比龜年。
　　紫石莧第六十五
　　俗呼云裳，書為紫蓋。性熱。出通州。如莧三道。治骨癱。
　　歌日：
　　通芝三背影朧朧，丹藥藥中最有功。
　　不等能添金色潤，又能一夜煮黃銅。
　　浮真草第六十六
　　俗呼交綿，書云大羅。性溫。出鄆州。如豌豆，以花葉治血暈。
　　歌日：
　　陽陽紅影遶人途，人間雖有世間無。
　　若遣衛真天女見，必應摘滿滿裾裾。
　　土苓第六十七
　　俗為江中草，書云牽女蔓。性溫。引蔓有子。治腸結。
　　歌日：
　　綠楊幽院家家有，恰取玄河用者稀。
　　從此內園須剩種，用方莫使外人知。
　　石青第六十八
　　俗為帶青，書云關渠。性熱。出單州。引蔓葉尖。治氣結。
　　歌日：
　　碧陽天子獻金丹，須玆神水合和餐。
　　若向青鍋鍋內著，可憐雪散及人看。
　　窈冥第六十九
　　俗呼石衣，亦云魚衣，書云太周。性熱。出江陵府，如石衣。治冷氣。
　　歌日：
　　窈窈冥冥石上生，人問雖有不知名。
　　大藥之中安少許，即知足下慶雲迎。
　　右已前十味，生甲丁，死戊己，應立秋節，立夏二十日探上。
　　還年第七十
　　俗為木相珠，書云含紫。性溫。出崑崙。葉如榆，上有珠。治風。
　　歌日：
　　天長地久水洋洋，靈草含珠色自芳。
　　從此月濱濱海上，又堪煮鍊作瓊漿。
　　歷章第七十－
　　俗呼南天，書無名。性溫。出鳳翔府。四稜，花紫，葉尖小。治一切惡冷疾。
　　歌日：
　　紅章寺裏生春草，不似春終見歷章。
　　若向白天鍋內合，即知九雪散精光。
　　紫金茅第七十二
　　俗呼齊蒿，書無名。性冷，出劍南。莖紫青，葉尖長。治心痛。
　　歌日：
　　青青新婦獨行行，勿遇金華遠院生。
　　因折將來煮金地，無煙從此始知名。
　　紫海椿第七十三
　　俗為交周，書無名。性熱，出江州。葉如樁，色紫成樹。治中風。
　　歌曰：
　　同同金櫃影春山，無限真人手把看。
　　一種自糜開樣度，不如此箇起金丹。
　　金微第七十四
　　俗為重金，書無名。性溫。出劍南。遶石生，葉如雷蔥，有子根。治小兒疳。
　　歌日：
　　離陽新婦愛芝魚，獨寄仙翁萬紙書。
　　因識金微煮寒石，河車身駕入青虛。
　　紫夢大夫第七十五
　　俗呼鄉周，一名石蓼，書無名。出河北道。色紫。治心痛。
　　歌曰：
　　花周萬里對秦川，萬里雖生不肯言。
　　若共三河同更煮，生身應踏九霄天。
　　石芥第七十六
　　俗為地花，書為南草。性溫。出京中。葉如南芥菜。治小兒驚。
　　歌曰：
　　紫微天女不裁衣，會要人問石芥枝。
　　忌向白章鍋裏煮，便將砂毒水銀飛。
　　山稜第七十七
　　俗為澗下芝，書云莫上芝。性冷。出益州。葉如波稜蓊成。治風。
　　歌曰：
　　丁丁伐木聲從烏，淼淼江波草自靈。
　　唯有山稜宜好採，八般石藥自然成。
　　尖尾葵第七十八
　　俗呼為風草，書無名。性寒。出恒定州。一葉三尖。治一切惡瘡。
　　歌日：
　　渭州河北便生此，生處人多泠曝之。
　　五鹽共煮為鄞鄂，如何不得命長時。
　　王騎第七十九
　　俗為綠天，書云無慶。性溫。出江南道。葉如車前莖文。治毒瘡。
　　歌曰：
　　都都太府青丹藥，要此靈媒作主人。
　　從此和漿方服了，眼前親見萬年春。
　　尖苟蔓第八十
　　俗呼大對。生劍南。葉如苟引蔓。治惡瘡。
　　歌日：
　　人生不識金丹意，尖苟須為玉藥泥。
　　不說硫黃添白色，亦能瓶內伏雌砒。
　　成天命第八十－
　　俗呼有命，書無名。性冷。出忠萬州。治熱病，餘不言。
　　歌日：
　　玉陽宮女煮天漿，要得成天命始香。
　　須與水銀開逕路，兼為青丹作院墻。
　　朝天草第八十二
　　俗為鬼尿筒，書無名。性冷。出同華州。心空有節長。治惡瘡。
　　歌曰：
　　遙遙天影入端虛，同華生時市地鋪。
　　看取紫河車內草，無此黃金事不居。
　　輔蟬質第八十三
　　俗呼九宗丹，亦云景天，書無名。性冷。出漁陽縣。葉如車前，引蔓根長。治熱疾。
　　歌曰：
　　團團萬葉出蘭枝，唯有漁陽出得時。
　　三殿西埋十月用，然堪入藥和精微。
　　金鎖天第八十四
　　俗為灰藿，書云落蔾。性溫。出巴南。葉方小，赤。治上氣。
　　歌曰：
　　金天剩進遣成灰，須共黃牙拌作泥。
　　從此水銀須壓伏，只此還丹路是梯。
　　還䶮蔓第八十五
　　俗云天毋，書無名。性溫。出美原縣。引蔓三葉。治血暈。
　　歌曰：
　　千尋山石上遍川，萬古人傳出美原。
　　六戊鍋中經宿煮，八般頑石自無煙。
　　同陽芰第八十六
　　俗呼馬齒菜，書無名。性冷。葉圓，味滑。治腸熱。出單方州。
　　歌曰：
　　茸茸引蔓滿單方，能共還丹作郡鄉。
　　水銀不敢當頭坐，謾趁朱砂迷在鐺。
　　同陽糜第入十七
　　俗為人莧，書為結針。性冷。出蕃中。葉尖。治疳疾。
　　歌曰：
　　調神理魄發銀光，石藥玆囊作一方。
　　今日玉依表進，亦能壓伏四神霜。
　　同巨天第八十入
　　俗為紅鹽花，亦為慶節蒲，書無名。性溫。出益州。葉尖狹，花如茨。治血氣。
　　歌曰：
　　同巨官中同巨天，燒成灰燼煮寒泉。
　　陽壬不得此灰過，陰癸終須飛作煙。
　　芙花舟第八十九
　　俗呼米囊，書無名。性涼。出黔南。葉青青，花含子。治惡熱悶。
　　歌日：
　　青天萬里入幽無，唯有花舟接道隅。
　　雖共根苗和藥煮，一般沉石自然浮。
　　右已前二十味，生戊壬，死丁己，應立夏節，立秋前四十日探用。
　　同變春第九十
　　俗呼崑崙葵，書為紫。出西天。葉圓成角，花紫。治油痙。
　　歌日：
　　巔巔孤上占崖栽，每在人間院內開。
　　恰至還丹能計會，硫黃爭得不當灰。＇
　　狐孫藤第九十一
　　俗為地錢，書無名。性熱。出最南。引蔓葉尖，枝有聲。治惡瘡。
　　歌日：
　　遙遙引蔓遶天津，長至南風不至春。
　　三月進來朝帝意，欲使生身蹋碧鱗。
　　石渠第九十二
　　俗呼下魚菜，書無名。性凍。出開通州。葉如竹，花黃。治小兒疳。
　　歌曰：
　　碧花洞裏展江魚，萬藥之中最是模。
　　療得紫丹黃色潤，兼洗青丹色脫朱。
　　右已前三味，生戊丁，死甲乙，應立冬節，後二十日探上。
　　魚腸蔓第九十三
　　俗為靈花，書為茨梨。性溫。出宣州河北。葉如馬莧，有茨。治惡瘡。
　　歌日：
　　人問有藥是魚腸，解與還丹好作方。
　　三鼎煙中開瑞色，九霄宮裏鎮靈香。
　　山菊第九十四
　　俗為真浮人，書無名。性冷。出渭南縣。葉如荼，花似菊。治酒病心忪。
　　歌日：
　　花如黃菊葉如茶，俗人不識出仙家。
　　能與青丹出顏色，兼將紅粉作黃牙。
　　單真第九十五
　　俗為薺蘋，書無名。出河南府。性熱。葉如蓮，近水生。治蛇咬。
　　歌日：
　　天真天地本由人，自是凡夫不識真。
　　從此八靈甘受死，凡人自此免為塵。
　　金鏡寒第九十六
　　俗為人芝，書無名。出安南府。如葵菜，有毛。治蟲蛇毒。
　　歌曰：
　　石中石上總秋生，葉上生毛紅點莖。
　　三接外幾數般樣，樣中最好是東京。
　　青枝第九十七
　　俗為苦啟木，書無名。出西龍州。性冷。成樹有枝條。治腳氣。
　　歌曰：
　　成木生條長萬山，西王親種在人問。
　　善使青礬無惡氣，又能不失紫金班。
　　紫樓春第九十八
　　俗為白馬菜，書無名。又為留著茉。葉紫青尖。出江州。
　　歌曰：
　　堂堂開色紫樓春，獨占人間白背鱗。
　　還丹藥就須添煮，青霄得上九天真。
　　輔天台第九十九
　　俗為背醋木，書無名。性溫，成樹帶子。出終南山。治反胃。
　　歌日：
　　籠籠成樹長南山，萬木之中此最賢。
　　天藥燒時須剩點，應得生身白骨全。
　　勁金骨第一百
　　俗為綠魚沼，書名天文芋。性溫。如茅有果。治漏胎。
　　歌曰：
　　疏疏引葉恰如茅，每歲真人玉水澆。
　　能與還丹生羽翼，凡人身喫入青霄。
　　木瓜第一百一
　　俗為天同果。
　　歌曰：
　　搖搖天樹長巴南，帶日花繁每日含。
　　大藥合時須剩裂，經秋採摘始宜堪。
　　零零草第一百二
　　俗為無青，書無名。性玲，出巴州。一叢三兩葉，含露。治疫病。
　　歌日：
　　一叢花帶葉零零，人間知好不知名。
　　看取藥成金色美，取之符咒鬼神驚。
　　右已前十味，生戊子，死甲巳，應立
　　秋節，夏至後立冬前後探之。
　　蓬萊山西竈還丹歌卷上竟


　　蓬萊山西竈還丹歌卷下
　　漢檢校僕射金紫光祿大夫黃玄鍾撰
　　黃帝春第一百三
　　俗為芙蓉水，書無名。性冷。花紫黃不定，遶水生。治毒風。
　　歌曰：
　　棟宇雖生梁柱功，還丹道要水芙蓉。
　　若說西王生最好，南山採得用通同。
　　山濁第一百四
　　俗為水濁，書無名。每枝三葉，如蒴。治風血。
　　歌曰：
　　玉樓開鏡影三山，此草生時不等閑。
　　若不高峰峰石上，即須長養在崖泉。
　　畢錄秋第一百五
　　俗為白茂樹，書無名。成樹葉如柳。出嶺外道。治一切惡瘡。
　　歌曰：
　　天長月在碧霄懸，月在千山萬藥前。
　　採合藥時須記取，拈共黃牙一處煎。
　　浮林池第－百六
　　俗為地皺，書無名。葉如柳面皺。性熱。治冷風。
　　歌日：
　　玉塘水泠泠天心，此藥將堪價比金。
　　能共硫黃相把捉，就中最好走鉛壬。
　　鶴來枝第－百七
　　俗為女貞，書無名。宜治霍亂。
　　歌曰：
　　平平天地自侵臨，不到龍門是海深。
　　仙藥人間成樹木，人間不識自埋沉。
　　山紫蘇第－百八
　　俗為界州萊，書無名。出歙州宣州。莖紫，葉如真紫蘇。性冷。
　　歌日：
　　玉潭深底見深波，好藥人間核似羅。
　　唯共丹陽除黑色，染成如雪石中磨。
　　調神芝第－百九
　　俗呼為還骨，書無名。出忠萬州。如句樹。宜治癆及狂癲。
　　歌日：
　　人間自有草還丹，拋向人間不肯餐。
　　任是生來還又死，可憐仙藥放教閑。
　　香茹引第一百－十
　　俗為綿木是，書無名。生茂州。性溫。成樹木，內有綿。治血擁氣。
　　歌日：
　　逍遙天路道能平，自是凡夫不學生。
　　能取此來和汞煮，眼前爭不白雲迎。
　　崖藍－百一十－
　　俗為附槽草，書無名。味苦，有毒。一葉數尖，如燼草。治白風。
　　歌日：
　　金成似玉火中砂，此草多靈伴作牙。
　　心共女人同火本，只緣不伏是河車。
　　懾龍迴第－百一十二
　　俗為豫樟木，書無名。有毒。葉大三指，成樹。孟夏州近漢山有之。治鬼注。
　　歌日：
　　稍稍同木也同材，張騫乘上碧雲來。
　　此樹生過一千歲，一切江河路自開。
　　右已前十味，生甲壬，死戊壬，應立
　　冬節，並春分及秋分前後探之。
　　紫雞腸第一百一十三
　　俗為水蔓，書無名。性熱。出江南道。近水生，引蔓。治癱。
　　歌曰：
　　碧谿生處遠閑碘，後學真人路自迷。
　　壬癸硬時須好煮，若過再宿耎如泥。
　　壽容第－百一十四
　　俗為冬青，書無名。性溫。出河北道。葉青成樹，有子。治折傷。
　　歌日：
　　四時不改黛雲遮，解共還丹作一家。
　　千歲生時空服食，況論與汞作河車。
　　蘆口寒第－百－十五
　　俗為英芝，書為奉宜。性冷。出雲安。葉圓小莖。治中風。
　　歌曰：
　　團團天地卵成形，靈草仙方□地生。
　　此物堪將救人世，今朝由惜載仙經。
　　帶絲金第－百－十六
　　俗為揪樹，書無名。性冷。出綿劍州。成懸絲。治婦人經脈不通。
　　歌日：
　　萬條垂下綠金絲，仙藥人間總不知。
　　須向炎中汞身在，即須百過入玄微。
　　防石硝第一百－十七
　　俗為銷草竹，書為草苟芝。性熱。出廣州。葉圓如指莖。備治惡寒毒。
　　歌曰：
　　三峽峽中千水氣，化成寒草廣州生。
　　八石煙中為父子，九天天上又多名。
　　禦酒醒第一百一十八
　　俗為丹芝，書為樓春草。性冷。出河內道。三花，葉色青。治心痛。
　　歌日：
　　青丹消酒緣何事，靈草先須煮度宵。
　　從此飲多醉便醒，況拈同向火中燒。
　　暹玉芝第一百一十九
　　俗為浮水藍，書無名。性冷。出嶺外道。如小藍，葉尖長。治肺癱。
　　歌曰：
　　行行遶澗起青苗，八石同功力不饒。
　　一切罏中須少許，不然同向火中燒。
　　琵琶芝第一百二十
　　俗為附除，書為白天。性冷。出雲南。葉圓長，帶子。治大風。
　　歌曰：
　　秦王天上玉京東，曾有真人上碧空。
　　因得琵琶芝草喫，生身身坐紫陽宮。
　　土燖蔓第－百二十－
　　俗為巨玉，書為勞寒。性冷。出巴蓬州。葉三尖，引蔓。治風病。
　　歌日：
　　盈盈方知天台上，須共青鹽引白漿。
　　毗上有煙煙不起，即須要此作籬墻。
　　銅蹄蔓第一百二十二
　　俗為太玉芝，書云林芝。性冷。出秦川。有葉尖長，引蔓。治風邪。
　　歌曰：
　　東王公母行雲雨，恰遣銅蹄蔓不生。
　　惟須陛下秦川採，採時不得預稱名。
　　胡金毒第一百二十三
　　俗為瘴天樹，書無名。有毒。出雲南。治蛇毒。樹不高三尺，葉尖，破味殺人。
　　歌曰：
　　陰陽不交生此樹，味毒枝條不肯高。
　　第二亥河河內煮，即知陰癸不炎消。
　　尋河草第－百二十四
　　俗為江風，書無名。性冷，出黔南。生苗長數丈。治喜病。
　　歌曰：
　　巨海海長千萬里，此藥尋何二復然。
　　間取張騫必知處，採時切忌用鹽煎。
　　精蕈第一百二十五
　　書俗無名，色黃白，無苗莖，不應節，不治病。
　　歌日：
　　春時生即多黃白，秋夏生時帶黑青。
　　殿前但間東方朔，此人知處又知名。
　　石渠第－百二十六
　　俗為寒竹草，書無名。性冷。殺蟲。出荊南。如竹苗長。
　　歌曰：
　　遍地敷天長翠根，功能定魄又安魂。
　　但是人家三月種，此戶當知足子孫。
　　野成荷第－百二十七
　　俗為槃草，書無名。性冷。出淮南道。葉大如盤，有根子。
　　歌曰：
　　全身長養在溪傍，詔取張騫問本鄉。
　　採得根苗一時剉，又能煮白惡丹陽。
　　含金枝第一百二十八
　　俗為紫檀，書無名。性溫。出嶺南。樹有金影。治五般蛇毒。
　　歌曰：
　　排金金影影重重，此樹人間不易逢。
　　臣到鼇山山北面，真人親手賜玄鍾。
　　地脈第一百二十九
　　俗為茨芋，書無名。性冷，出在五湖。葉長一尺，根同。治一切熱病。
　　歌曰：
　　溫涼日月浸長天，好藥人間自滿田。
　　八石之中安少許，永知金骨骨長存。
　　金影銅第一百三十
　　俗為黃楊木，書無名。性冷。出茂州。能治大風。
　　歌日：
　　林林萬木凡木盛，唯有此真聖眼穿。
　　若欲採時玉龍入，不得如常似等閑。
　　潭沉草第一百三十－
　　俗為支頤天，書無名。性冷。出錦州。葉細莖長，色青黃。治凜。
　　歌日：
　　沉沉細草遶閑谿，委葉抽條傍水坻。
　　無限真人喫仙去，二親曾贈右軍妻。
　　紫殿第一百三十二
　　俗為負霜花，書無名。出河北道。葉指面大，紫莖。治焦熱。
　　歌曰：
　　玉陽宮女學藏鉤，紫殿藏形形自收。
　　飛得九天天女局，仙經抄出至今留。
　　武陽種第一百三十三
　　俗為連天草，書無名。性溫。出崑崙。苗長葉細。治骨癱。
　　歌日：
　　纖纖細草武陽種，生苗引稼避春風。
　　大藥藥中功最甚，見水不得莫從容。
　　尖玉第一百三十四
　　俗為人壽，書無名。性冷。葉大如手，似車前。治馬癖。
　　歌日：
　　遶湖水澗入天山，苗高數尺葉尖圓。
　　白金一片如霜在，亦是靈芳豈得全。
　　不月芝第一百三十五
　　俗為無菌，書無名。性溫。天下有。色紫赤，無莖。治惡瘡。
　　歌日：
　　陰陽繁氣自然生，不受陰陽一月情。
　　能共水銀相壓伏，陽王當共失柔情。
　　海通第一百三十六
　　俗為顏芝，書無名。性溫。出嶺外。葉如通背白。治經脈不調。
　　歌曰：
　　先朝太后教人採，自後人問更不尋。
　　莫說金丹丹內用，人問若得過於金。
　　吳網草第一百三十七
　　俗書無名。性毒。出江淮。成樹，葉如兩指。治贊盤。
　　歌日：
　　葉葉能生生似月，服之得本便神仙。
　　況共還丹同煮鍊，金骨如何不得全。
　　吳梨蘆第一百三十八
　　書俗同一名。性溫。出江南。有蔓引枝。治金瘡。
　　歌日：
　　蓱蓱引蔓葉如藤，汞中最巧又多能。
　　打薄不成但更煮，還須軟膩引如繩。
　　吳粟隨第一百三十九
　　俗為間芝，書無名。性溫，有毒。出雲南。細葉有子。治泠病。
　　歌日：
　　金章亂引碧英花，吳蜀生時各兩家。
　　恰至採時須致意，採時不得日光斜。
　　遶崖還第一百四十
　　俗為略杓苗，書無名。出蜀。有引蔓，帶子。治漏瘡。
　　歌曰：
　　章敬天皇天女仙，因得玆靈得上天。
　　今朝既識三真草，必知朝見舊羲軒。
　　金花舟第一百四十一
　　俗為拜婦芝，書無名。性冷。出渭南。尖葉莖長。治諸風。
　　歌曰：
　　登登紅葉遶青冥，萬朵英花□地生。
　　採取之時問方朔，唯君不得犯神靈。
　　遶河公第一百四十二
　　俗為赤柳，書無名。性冷。出梓州。如樹。亦治癖結塊。
　　歌曰：
　　仙人自美種天台，每歲真人密遣開。
　　方朔去年家亦有，詔看何不進將來。
　　菵草第一百四十三
　　俗書無名。性毒。出蜀地。成樹，葉大如兩指。治瘡癬。
　　歌日：
　　長生遠地生靈草，能共還丹一處行。
　　不與諸方兼色潤，唯能善合水銀情。
　　蔾蘆第一百四十四
　　俗書無名。性溫。出蜀。有蔓引。皮治金瘡。
　　歌曰：
　　名山深處有，日月照中生。
　　還為丹輔佐，朱生不敢爭。
　　續隨草第一百四十五
　　俗為問芝，書無名。性毒。細葉有子。治泠。
　　歌曰：
　　地滿千河廣，山含百草靈。
　　從玆九天到，山涯見玉京。
　　元卷更諸色藥，無歌，共八十五味，如後。
　　天將將、大豬豬、乾女芝、烏飛、鸞花、秦女羅、蝦䴖菜、天女衣、浮真、孤兒、三泉菜、九尾蟲、秦真人、雷葱、青青、玉女花、天生芝、鏤玉草、孤羊、茵花、零零草、防石消、白馬菜、石劍、天都、水紫蘇、婦羞芝、人面菜、石母、孤蒿、陳公車、水巨勝、輔魚脂、天筒、鬼幕、江豬耳、秦地班、苦瓢花、羊尾、狗耳、歸末草、白楊芝、白鮮皮、鬼芋、單煎、武陽種、團錦衣、寒加草、芋茵、大段、二尺頰、萬里長、御酒醒、苟艾、苟椒、白茂樹、金影同、天堂女、神荊、細辛、紫苦味、陳后蕈、高羊尾、南風、紅母、草常春、瘴天樹、拜婦芝、石花、石芝、芙人春、蘆靈草、奉真人、竹堂、紫檀、秦女芝、山紫蘇、狗銜草、天台樹草、山姑草、銅蹄蔓、皺面草、霖雨淫草、白花木、紫神芝。
　　右計八十五味。
　　白蘿頻第一百四十六
　　俗為雲芝，書為紫扇。性善。出嶺南。葉如油撥圓缺，苗紫青不定。生戊丁，萎甲壬。高數尺。治滑痢。應白露節，立秋五日採之。
　　歌日：
　　不高數尺葉如油，常在高山上嶺頭。
　　此物雖生立春後，用之力足待經秋。
　　青天心第一百四十七
　　俗為白微，書為單蒿。性涼。生于闐國。葉如蒿，三瓣成枝，青黃花。生甲戊，死丁壬。治中傷。應立冬節，白露後採之上。
　　歌曰：
　　花如金色遶山開，葉成三片剪刀裁。
　　計會水銀成活後，兼能善作大還媒。
　　鳳凰窠第一百四十八
　　俗為山竹，書為負雪容。性冷。出南天竺國。葉如竹，枝如木，如葱尾，花紫。生甲丁，死戊己。治反花瘡。應處暑節，立夏後採用。
　　歌日：
　　葉如寒竹傍崖生，亦在人家亦在庭。
　　花帶紫緋開不定，可憐光彩四時榮。
　　赤蘿藤第一百四十九
　　俗呼赤蘋草，書為地心。性冷，味苦。形如桐葉，色紫赤。出新羅國。治逆瘡。生戊壬，死丁癸，應小寒節，立春後採之。
　　歌日：
　　葉如緋榜遶欄生，亦在山頭亦在庭。
　　欲謝但知投九水，水中自識紫芝靈。
　　白鸞相第一百五十
　　俗呼三葉草，書為紫余。性和諸藥。生中天竺國。無枝，三葉。生戊庚。治勞疾。應芒種節，立秋後採之。
　　歌日：
　　蔓開三葉葉纖纖，半在池傍半在巖。
　　欲識但經和日煮，月過成鍊以為鹹。
　　掃天魚第一百五十一
　　俗為碧章芝，書為絹文草。性寒冷。出瑞州。葉如指面，不高數尺。生甲戊，死丙丁。治水病。應立冬節，冬至後採。
　　歌日：
　　谿生文理緋絹字，周□年年葉轉青。
　　摘日用時須忌諱，忌諱無過見水精。
　　奉真人第一百五十二
　　俗為水結，書為黃茨。性熱。出岱州。葉綠有子。生甲丁，死癸己。治牙疼。應寒露節，小暑後採。
　　歌日：
　　莖莖白色遶山崖，重重開葉傍花排。
　　綠水池邊安少許，青丹從此絕塵埃。
　　天周芝第一百五十三
　　俗呼石柳，書為地芝。性熱。出隴右。形如楊柳，不高數尺。
　　歌曰：
　　枝同楊柳色青青，秋景凋零春景榮。
　　不遇至人親指引，縱能何處覓清名。
　　水桃第一百五十四
　　俗為綠紅，書為英芝。性溫。出江州廬山。生．戊丁，死庚己。形如桃，近水生。治癱。應大寒節，春分後採之。
　　歌曰：
　　靈芝異草出靈山，立幹生於曲澗泉。
　　好用英華散水氣，採時須得受春暄。
　　幽微芳第一百五十五
　　俗為石髓，書為地微。性冷。生湖南。葉小花細。生戊丁，死甲乙。治胸隔氣熱。應立秋節，處暑後採之。
　　歌日：
　　叢叢細葉小花排，亦在平坡亦在崖。
　　剪出西王南架草，審看莖腳小於釵。
　　綠重重第一百五十六
　　俗為重臺草，書為茨影子。性溫。出隴右。葉小大重疊。生丙丁，死庚己。治惡瘡。應芒種節，立春後採。
　　歌日：
　　葉中有果最多功，天上人問一樣同。
　　採摘之時須淨潔，易中將用應屯蒙。
　　山錦芝第一百五十七
　　俗為山雲臺，書為九孔菜。性冷。出咸陽。枝葉一如雲臺。生甲丁，死卯酉。治一切熱風。應冬至節，驚蟄後採之。
　　歌曰：
　　枝條體本遶山嵐，亦在崖中亦在潭。
　　若向花中頻煮後，即知從此味能甘。
　　縷金寒第一百五十八
　　俗為紫石蘋，書為江蘄。性溫。有毒。出終南山。葉如蔚出，莖紫。生戊丁，死乙癸。治氣腫。應立秋節，立冬後採之。
　　歌曰：
　　月光金閣引真人，第三池內最多神。
　　恰是立冬冬後採，採時須避鶴嗚群。
　　貝殊紫第一百五十九
　　俗為風石蔓，書為地油。性冷。出白馬山。葉圓引蔓。生甲乙，死戊己。治急勞。應小寒節，春分後採之。
　　歌曰：
　　引蔓排枝葉葉圓，可憐生處傍崖泉。
　　八石不應無用日，用時須待綠芙研。
　　鶴春芝第一百六十
　　俗為烏腳雞草，書為細芝草。性熱。出荊州。葉小枝莖細。生戊壬，死甲乙。治滑痢。應夏至節，小暑後採之。
　　歌曰：
　　鏤出西王裙帶花，枝莖纖細出仙家。
　　採摘之時須淨潔，仍憂金影向西斜。
　　石節第一百六十一
　　俗為寒種，書為擁春。性熱。出藍田縣。葉大銳，枝紫有節。生癸己，死子午。治心痛。應白露節，立冬後採之。
　　歌日：
　　葉如桑葉莖如節，愛向巔崖崖上生。
　　若向人間能辟鬼，又能天上懾神靈。
　　右已前應節候六甲玲熱探之靈。
　　石椿第一百六十二
　　俗為景芝，書為黃風。出江南道。治心嘔逆。
　　歌曰：
　　枝枝抽蔓傍崖巖，海脈滋通味帶鹹。
　　萬出紫陽天上草，堪將人世煮紅鹽。
　　石胡蔓第一百六十三
　　俗為九田，書為天周。出貝州。治妳癱。
　　歌日：
　　遙遙引蔓入天羅，後學仙君莫厭多。
　　採日採時防大雨，將行不用渡江波。
　　吟鶴枝第一百六十四
　　俗為石葉，書為問盧。出代州。一枝數葉，生石上。治一切風冷。
　　歌曰：
　　龍芝鳳出奇山，時居月磧傍崖巔。
　　空生柳坻明絮後，和汞一處用鹽煎。
　　右已前性溫熱。生甲壬，死乙癸。應冬至節，立春後探之。
　　土竹第一百六十五
　　俗為金蘋，書為更芝。性冷。出河北。樣如竹莖，青。治喉閉。生戊丁，死甲乙。應大寒節，立冬後採之。
　　歌曰：
　　纖枝小葉色青青，天上人間有兩名。
　　此物四時看不定，落花時節採多靈。
　　紫金英第一百六十六
　　俗為石心，書為魚葉。性熱，有毒。出羅州。葉圓背紫。治惡瘡。生甲己，死戊壬。應春分節，立夏後採之。
　　歌日：
　　音世人問草，葉圓貝點朱。
　　還同玄內煮，沉石自然浮。
　　日水蘇第一百六十七
　　俗為太平，書無名。性溫。出陳許州。葉如紫蘇，莖紫。治一切。
　　歌日：
　　葉裁金底皺金光，生在長年綠水傍。
　　別有真人來採用，紫陽宮內軟衣裳。
　　石紫蔓第一百六十八
　　俗為努頭草，書為示見。性熱。出新羅。葉蔓莖有茨。治惡瘡。
　　歌日： 
　　葉葉彎彎遶澗隅，可憐真草世人疏。
　　唯有太行南山客，將來箇箇煮仙魚。
　　紫貝蘿第一百六十九
　　俗為鏡寒，書無名。性熱。出羅州。莖紫，葉出花上。
　　歌日：
　　婆娑紫葉長藤蘿，山野生時亦不多。
　　採得卻能除百疾，惜乎生沒在巖阿。
　　千桑蔓第一百七十
　　俗為花桑，書為敬桑。性熱。生陳許州。葉葉引蔓。治腰背疼。
　　歌曰：
　　傳得仙人玉樹方，當年陳許獲親嘗。
　　採時齋戒忘言話，服餌除疼壽命長。
　　水菊第一百七十一
　　俗為金緣，書無名。出河南府。葉如喬，花如菊。治一切水氣浮。
　　歌日：
　　人間到處種難成，遠地幽林卻自生。
　　生處定須無別樹，周迴荊棣密層層。
　　獐蹄第一百七十二
　　俗為蘄芝，書無名。性冷。葉如獐蹄，莖紫。治滑漏。
　　歌曰：
　　俗號花桑葉似條，條長引蔓遺谿傍。
　　還共獐蹄同氣味，一時和合入冰湯。
　　蓬萊山西竄還丹歌卷下竟