九轉流珠神仙九丹經
　　經名：九轉流珠神仙九丹經。原題太清真人述，當係南北朝或隋唐道士假託。唐初《道典論》卷四已引述此書。其內容亦與《黃帝九鼎神丹經訣》卷一所載九轉丹訣類同。《通志·藝文略》著錄此書三卷，現殘存二卷。底本出處：《正統道藏》洞神部眾術類。
　　九轉流珠神仙九丹經卷上
　　太清真人述
　　前闕
　　丹砂所出，非一郡縣也。故言婚親多也。道士持戒，遊五都。五都者，五嶽也，欲作神藥也。其子四千者，市水銀也。金銀加者，鉛與水銀合，故言金銀加也。子明炊婦與赤爐者，水銀與玄黃，合在土釜中也。故言與赤爐者，土釜名也。水銀者，釜也。言水銀與鉛合，大怒欲飛赤，故言口牙。用口牙如黃真多者，言鉛與水銀合，變化生玄黃也。蒸覆柔莆中如巴者，言飛精玄黃，當百蒸之也。故曰蒸覆柔莆頭。中如已柔莆者，謂生竹莆也。子明惶悸，內懷河車。子明者，水銀，水銀得火，逃鉛中也。鉛一名河車，故言內懷河也。鄰里雄黃，及丹砂轉相和解，謝其家者。言當以雄黃水、丹砂水，和飛精也，故言謝其家也。牡蠣、赤石脂，使不邪者。當以牡蠣、赤石脂泥，封塗兩土釜表裹內外，令各厚三分也。使不邪者，使神藥諸飛精，不敢逃飛去也，故言使不邪也。言取牡蠣二十斤，合赤石脂治之，令如粉和，以百日醞和如泥，以塗土釜表裹，厚各三分，封塗之，令陰乾十日，乃飛水銀與玄黃，合火之九上九下，如雪霜紫色，色若蔥華，後乃相聽兩性和。兩性和者，言藥不敢飛亡，與玄黃合也，故言兩性和也。日暮腸動應感加者，兩藥和合也，故言腸動應感加也。夫妻共戲色忽華，陰陽以會樂不過。樂不過者，神藥成，室家大喜，故言不過也。即日生子如積沙者，言水銀與玄黃俱飛，著上土釜，如積沙也。銅羽次藥土龍和者，言銅羽者，三歲雄雞羽也。言欲、掃藥，當以雄雞羽掃之，取上飛精也。土龍和者，當以白頸蚯蚓汁，和丹華也，和以復飛之，故言土龍和也。可化金銀者，言丹華用一刀圭粉，鉛汞一斤，居猛火上，須臾立成黃金也，故言可化金銀也。水，黃牙也。一斤與一銖者，言取九飛丹華一銖，以粉水銀一斤，若粉鉛錫一斤，皆成黃金也。故言斤與一銖慎無多也。多者，金剛不中推。少者，金弱不中推。故言斤與一銖慎無多也。食如黍粟飛相過者，飛上天也。坐知天地者，言服丹華，須臾飛上，盡見天上諸神也。遠見他者，言目大明視萬里也，故言遠見他。忽然萬里渡江河者，言服丹華一日一夜，忽飛萬里，不拘江河也，行不用船梁，乘雲氣也，故言忽然萬里渡江河也。以龍為馬，士買為車者，言飛入青雲，從太一真人也。時入天門見大家者，言上天見天上真人之居也，故言時入天門見大家也。身比日月在欲何者，言服丹華，身得不死，與日月同光，恣心所欲，不拘天地，不拘王法，故言身比日月在所欲。何也盡見賢聖相對羅者，言見真人太一諸神仙，相對坐也，故曰盡見賢聖相對羅也。靈龜駢鵝神蝦暮者，天上神龜蝦暮，亦皆得仙。伯牙鼓琴，玉女齊歌，青腰起舞悲相和。悲相和者，太一真人從酒作倡也。念我父母悲痛早死，不知道也。但獨煩冤當奈何，我父母眷屬皆已早死，痛不得藥也。身遂服食神丹華，邪氣不害疾不過也。言服丹華，百病皆愈，故言疾不加也。幸得度世吉無他，吉無他，身壽萬世，從真人也，幸得度世萬餘年也，子好學之可得仙也。
　　解日：治丹華法，取礬石、戎鹽、滷鹹、譽石四物，先燒之二十日。束海牡蠣取左顧者，赤石、脂滑石几七物，分等多少自在，合治萬杵，令如粉，於鐵器中，火之九日九夜，猛其火，藥正赤如火。可復治之萬杵，下鮮支篩和，以善百日醱，以和諸藥，名日六一泥。以塗兩赤土釜內外，各厚三分，曝之日中十餘日，令乾燥。以取胡粉燒之，令如金色。可復取玄黃分各等，和以百日華池，令如泥，治之萬杵，以塗兩赤土釜裹，厚三分。復塗其外，厚三分。曝之十日，令大乾燥。因內朱兒二斤，去土釜中，作藥多少自在，下用朱兒一斤，上至十斤，若百斤作藥，無常多少自在，貧人少作，富人多作。土釜令受八九升大者，受一斗半土釜，榮陽河南洛陽及穎川郡者，大多一枚直十四五錢耳。皆先調塗，以六一泥塗其內外，各厚三分，曝十日，令乾燥，乃可用也。因內朱兒土釜中封，塗之令乾燥，十餘日，及釜口際會，無令洩洩者。朱兄飛去，先以通卿媼火，以壅土釜邊，火去土釜五寸許，通卿者，馬通也。無馬屎，用糠火。俎之九日九夜，推火附之九日九夜，釜著火上，復九日九夜，火壅釜半，復九日九夜。几火之四九三十六日，可。復一日寒，發之朱兄皆飛著上釜，以雄雞羽掃取之，色紫赤，五彩琅吁，或如奔星鴻赤，或如霜雪，或正赤如丹，一斤喊四兩耳。藥伏火不起，名日丹華，和以龍膏，九之大如小豆，置猛火上，以鼓囊吹之，飯頃成黃金。不飛藥成粉汞一斤，以二十四銖火之，即成黃金矣。以作金銀莆，以盛藥。欲服藥，大如小豆，向日再拜服之。藥不伏火者，當復飛之。和以玄水洶龍膏澤，令濕浥浥，復置玄黃赤土釜中，封際如法，猛火飛之，復三十六日，藥成。几七十二日，畢矣。
　　凡欲作藥時，始以甲子開除日大吉。合藥，先齋戒三日，乃為之。合藥不過二人至三人，二人同心，其tlJ 斷金。致加精，勿入汙穢家。欲飛藥時，釜邊施祭，以清酒香餅等，黃粱米飯一斗，大棗三斗，梨一斗。凡用三案，案用三杯，繞香起，再拜，祝日：小兆臣某甲，今日治藥九丹，唯神明神仙，玄女素女，青腰玉女，共成之。唯大道君，老君，太和君，今小兆臣某甲，貪生藥，神仙行酒。起，再拜，九拜畢。詞曰：唯道君玄女，願令藥不飛亡，皆令伏火藥色好善，隨手變化，黃白悉成，服藥飛騰，朝於紫宮，命長無極，位至真人。因上酒。凡上酒畢，諸赤木實、橘實皆上之。欲作神藥，勿令愚人、婦女、小兒、喪家、汙人見之，及拓嫉多口之人。若不好道，勿使見知也，使藥不成。慎勿令賓客婦女在藥傍。何者，作藥欲得寂然無聲響，神藥乃成。愚人不信道疑道，謂無神藥，故不使見也。使藥不成，謹候視之，無令釜有坼穿缺傷者，有如髮穿蟻鼻者，藥皆飛去，亡其精神，失其魂魄，但得其石，又失其重寶，即藥不良，服之無益於人。神藥一銖，投水銀一斤，火之即成黃金。不成黃金，藥不可服也。故玄女曰：金可作，世可度，金不可作但自誤。即以丹一銖，粉鉛錫水銀各一斤，粉之皆成金銀。故言斤斤與一銖，慎無多也。常以平旦日出時，束向再拜，長跪服之，如禾粟。上士服之，七日得仙昇九皇。下士服之，七十日乃得仙。愚人服之，一年乃得仙。欲作神藥，服藥時皆先齋戒，沐浴五香，不如法，藥不成也。以丹華釜飛神符，大善。子無貪財，但飛神藥，可得神仙，勿得妄傳。
　　真人日：第二之丹名神符，本生太陽河伯餘。本生太陽者，言水銀本生太陽也。太陽者，丹砂也，生於丙丁。丙丁者，火精，上為熒惑星，下為丹砂也，故言生於丙丁。丙丁居南方，為太陽，故易營虛日，南方為太陽。太陽者，丹砂生於日，日生於火，火日之子。北方壬癸為太陰，太陰者水也。故易營虛月，北方生磁石。磁石者，鉛也。其精上為北辰星，生坎。坎位在北方，離位在南方。河伯餘者，水銀也。J 取水銀多少自在，置赤土釜中，飛之九上九下，和以鯉魚膽，復取水銀多少自在，復封塗閉固如法，丹華法復九上九下，和以龍膏，名日神符。其子四千相與俱者，謂曾青、礬石、戎鹽、硫黃也，故言相與俱也。
　　河上妮女誠獨妹，娥眉白易如明珠。長沙好砂色由由，少小貞信不用夫。束西南北父母俱，身不沾汙清若珠。好待賢士相待須，勇悍敢語言若書。安心懷能才有餘，不校人女妄吹噓。河上詫女者，鉛黃華也。子明媒之，使共居也。賢士者，水銀。子明媒之使共居者，言取鉛黃華一斤，置鐵器中，以炭火之，即復取水銀七斤，投鉛中，猛火媼之，須央精華俱上出現，狀若黃金紫赤，狀若流星似流珠，五色玄黃，即以鐵匕接以取之，得九一之斤，即三化九轉，名曰丹黃之華，一名玄黃之洵，一名天地之符。即以治汞化為丹，名曰還丹，乃名日仙藥神丹。
　　聖人祕之，非凡俗道人所當見知，自非賢聖開通導達，殊人乃能知之。故書不盡言，言不盡意也。故經日：丹精生日精，光明也。日子者，火也，故火名子明也。水銀亦名子朋，故易營虛日。丹精生日，太陰生月，位在北方坎，其數一，故能知一萬事畢。一者，鉛也。鉛精生月，鉛精名太陰石。一名金公，一名河車，一名河上姥女，一名立制石。
　　凡愚之人治藥，反用山中立制石，非也。去道萬里。真人自以鉛黃華變化，立制石膽，皆出鉛中。凡愚民方士好事者治藥，反用羌里石膽，非也，去道萬里，治藥由不成也。真人自以丹砂精，化為流珠雪，霜鉛精俱化為還丹，黃白乃成，服之神仙矣。不用此二物治藥，雖得丹服之，由復死矣。
　　太陰者，鉛也。太陽者，丹砂也。太陰者坎位，在子。太陽為離位，在午。故坎生月，離生日也。日為夫，月為婦也。日為雄，月為雌也。磁石鉛屬太陰，位在子，其數一。丹砂屬陽，位在午，其數九。雄黃屬土，其數五，故曰一五九，凡十五，故真人名為三五。知三五橫行天下。能知三五，以治藥為還丹，服之耳得長生不死，故曰橫行天下。故真人日：能知三奇六儀，何用餘為。丹砂為雄，鉛為雌。故傳日：父三奇，母六儀，審知此道，何用封侯，為此之謂也。
　　子明媒之使共居者，言取水銀九斤，鉛一斤，合置赤土釜中，猛火上，從平旦至日落下時，水銀與鉛精皆俱出，如黃金色，名日玄黃精，一名黃芽，一名黃輕。以丹華水之，名日黃池，一名黃華，一名黃龍，一名玄制石。取玄黃和以玄水，令如封泥丸之，內赤土釜中，封以六一泥，內外厚三分，令乾十日，無令洩，以馬通若糠火，火之八十一日，當庚辛。庚辛者，黃金之名也。真人祕之，不言黃金，故字金為庚辛。取玄黃一刀圭，納猛火中，以夾囊鼓炊之，飯頃皆消成庚辛。不成庚辛，火之飛去藥，生不可服也。當納赤土釜中，火之如前，封塗之，九九八十一日，藥乃可用也。
　　玄黃一名伏丹，一名紫粉。欲服之，常以甲子日平旦，束向日，再拜，服如小豆，日吞一丸，百日百病皆愈。玄黃藥治大癲大癩，百日皆愈，無所不治。
　　子明媒之使共居，與不相聽欲上書，後復會面神丈夫。欲上書者，水銀未與鉛和合也。復會面神丈夫者，水銀也。子明迫之者，用火也。子明迫用赤釜者，赤土釜也。子明者，火也。後竟相聽色由由，言鉛與水銀合飛之，為玄黃也。色由由者，藥色殊好也。夫從外來，婦從內來，魚水相得，乃食行相須。
　　四時生子若神廬，五色光顏厚寸餘，言雌雄相得，不復飛去也。即復取玄黃，和以百日華池，令如泥，以直兩赤釜裹及外，內厚三分，因納水銀三斤於其中，亦可納十斤水銀，作藥多少自在，飛三斤水銀，可以飛一人耳，令一人得道仙去，其藥少故也。飛一斤可得十兩。
　　飛玄黃耳，言取一斤水銀，納赤土釜中，覆以玄黃，其上厚二寸，所以一土釜合之，封塗以六一泥，如治丹華法，以馬通糠火，火之九日九夜，水銀皆飛上著釜裹，狀如雪霜，紫赤鴻生五色也，故言五色光顏厚寸餘，以毛羽掃取之，和以黃戍，若復如初也。黃戍者，黃狗膽也。若和以河伯餘者，鯉魚膽也。即取鯉魚膽，和飛雪霜者，水銀飛精合如封書，泥丸之，復納赤土釜中，復以玄黃精覆之，厚一寸，以一赤土釜合蓋之，以六一泥封塗釜口際會，無令洩，置日中曝之十日，大乾燥，乃可塭之。塭者，不可燒也。稍熱釜坼也，失大藥也。復火之九日九夜，可止。後一日寒，發之，以羽毛掃取上飛精鴻紫，名日神符還丹。
　　和以龍膏，丸如小豆，常以平旦束向日，再拜長跪，服之百日，與諸神仙玉女相隨，從諸神行如飛也。欲渡江河海，以神符丹和以龍膽膏，若鯉魚膽，塗兩足下，以渡江海河淮渭濟，以行水上，足不濡者，不溺沒，故言足不濡。得道度世，百病除身，得不死，無百病也。服藥百日，腹中三蟲三尸，皆自壞敗死下也。土龍魚膽，皆陰精也。水銀者，陽精也。故陰能制陽，為藥伏不敢起也。真人神人仙人祕不得傳。
　　真人日：第三之丹名神丹，五色參差誠可觀。本自正陽武都閒者，言真雄黃、雌黃，皆出正陽武都。武陽亦有雄黃，潔諍白，面又大。神者言八石之中，雄黃、雌黃辟五兵，治百病，尤大神良。潔淨白面者，取鮮好者也。常得賢士兩萬錢者，言能飛雄雌，得其飛精一刀圭，價直萬錢。面色較好目墦者，言飛雄雌藥，生五色好也。晨昏夜暮出遊止名山者，言以火飛精在上釜，故言止名山。
　　方士劫之不敢焉，言道人以赤土釜二枚合飛之，不敢者，不令其飛精去。取下土石也，取其飛精也。言法取雄黃二斤，雌黃一斤，凡三斤，小以華池傳藥，乃不敢散飛去華池者。百日醞取雄雌，合納鐵臼中，治之萬杵，合和如粉，納赤土釜中，蓋以玄黃粉，上下左右各厚一寸，以六一泥封塗，無令洩，曝乾之十日，乃可以馬通火，飛之九日九夜，火去釜邊五寸，以火壅之九日九夜，推火至釜下，猛其火九日九夜，以火壅之，至釜半火之，復九日九夜，可四九三十六日。後一日寒發，以雞羽毛掃取飛，和以龍膏，復飛之如前治丹華法，火之三九二十七日止。後一日寒之發，以雞羽毛掃取之，名日飛精，即治以為藥，名日神丹。道士服之，即神仙，亦不過百日仙矣，下愚服之，一年乃仙去。非有鬼神藥使然。凡人男女俗人小兒，服藥皆神仙，服之擊之皆大神。
　　子明合會使相親，子明者，火使相親也。雄雌合得火飛精，善塗其際致令堅。以六一泥塗土釜內外上下，各厚三分。先以玄黃和以華池，令如泥，以塗兩赤土釜裹，無令洩，故言致令堅。牡蠣、赤石脂、磁石凡三物，分各等，治之萬杵，令如粉，和以左味。先以華池平均其中，令不津不洩，取上飛雄雌黃精，和以龍膏物相因，言治九丹神藥飛精，不得龍膏藥不神。故言和以龍膏物相因，食之不死壽萬年也。
　　坐使諸神，言服神丹百日，諸仙下迎，真人玉女玉童，素女青腰，諸百鬼山卿澤尉，皆來侍從道人度世，無種事在人耳，奴婢雞狗，皆可得仙，凡人服藥亦皆然。居必僻處，言欲服神丹，當居深山石室中，大澤中，近水涯谷空宅也。
　　慎無與俗問愚人通語，言作藥無令拓嫉人，多口人，不好道人知也。無與葬埋、娶婦、嫁女家通。常獨臥一室中，神仙玉女必來降。敬畏神者，言服神丹，天神仙人玉女來下，人必恭敬事之，深思天道，無敢懈息，常居石室，依名山者，欲合藥服藥，當深里大澤無人之處，亦非俗人所當見知也。必居深山巖石問，能得神丹，皆昇天。神丹既成，舉家仙矣。百官雞犬青雲問，世皆歷盛去甚難，言世人貪財，不肯合神藥，反服草藥導引，因復死不壽矣，故言去甚難。夫草藥可以治人百病，不能使人長生久壽。何以言之，夫草藥埋之即腐，煮之即焦，故草不能自生，何能使人長生乎。
　　真人曰：第四之丹名還丹，男子兄弟通九人。九人者，言藥凡有九物，以為土釜，以為直也。取譽石、礬石、代赭、戎鹽、牡蠣、赤石脂、土龍疾、雲母、滑石，凡九物。皆燒之一日一夜，猛其火，皆檮治令如粉，和以醞，令如泥，以用直塗土釜裹內外，各厚五分，令陰乾十日。即納水銀土釜中，以雄黃覆其上，次以曾青，次以礬石，次以硫黃，次以鹵鹹，次以太一禹餘糧，次以譽石，譽石獨在上。凡七物各異治之，令如粉。水銀一斤，獨在下，餘次第之，釜合上。即以六一泥和善醞，封塗其際，勿令洩，曝乾之十日。
　　即置鐵五柱上，令高九寸，以馬通或糠火媼，去土釜底五寸，微其火，九日九夜。復增火至金半，復九日九夜。常以濡布加覆釜上，令藥不飛亡。布乾輒復濡之。如治丹華法，凡九九八十一日，藥成皆飛上著，生五色，即以雞羽掃取之，合以百草華，以井華水，服一刀圭，臥石室中，令人不飢渴，百歲。渴飲石泉，飢則少食棗栗二十枚，靜處思神藥。日一服，服藥百日，朱雀鳳凰翔其上，玉女至。服藥二百日，仙人與俱遊。服之一年，太一迎之。以還丹塗錢用市物，錢皆自還。丹書目眶臥，惡鬼皆走去。一刀圭粉，水銀一斤，火之立成黃金。當用龍膏和之，九日九夜，乃成真黃金矣。
　　九轉流珠神仙九丹經卷上竟
　　九轉流珠神仙九丹經卷下
　　太清真人述
　　真人神水法
　　真人日：第五之丹名日餌丹，自長沙武陵士，太一旬石朱氏子。氏子者，水銀也。武陵士者，雄黃也。太一旬石者，禹餘根也。法取水銀一斤，雄黃一斤，治之如粉，加水銀上。禹餘根一斤，治之如粉，加雄黃上。納土釜中，以一釜合之口際，封以六一泥，令乾燥，以馬通或糠火之，九日九夜，更以炭火之，九日九夜，藥皆飛著土釜上。子明媒之與賢士者，子明火也，賢士者黃金。俱與水銀，合入天雄，和以龍膏、少室人雄分各等。神爵子者，雞子也。服一刀圭，忽然萬里仙去，渡江海也。服之不久三旬者，三十日能飛矣。諸神往來衛左右者，萬神侍從皆事己，玉女青腰皆可使，乘自然之車，上昇天也。從玉女，天下之神皆事己，百神墟里社稷，風伯雨師諸神，皆來事己。故名第五之丹母，一名餌丹也。
　　真人曰：第六之丹名鍊丹，所出微妙諸神仙。迺出蠻夷巴越問者，言越砂出巴郡越鄉。目如珠光口如丹者，取其鮮明者也。賢者不取人民問者，取土龍膏，飛流八石。三旬問者，飛石三十日。八石者，巴砂、越砂、雄黃、雌黃、曾青、礬石、磁石、石膽，凡八物分等作藥，多少自在，和以龍膏、土龍侯一斗，以和黃犬膽，合土龍侯二斗，以為釜。牡蠣、赤石脂各三斤，以左味涎牡蠣、赤石脂治如粉。左味者，大米醱也。和為泥，塗土釜內外，厚三分。子明和調，令可丸，小火以泥塗釜際，無令洩。
　　八石當飛，上著如雪霜，言其精色如雪霜，言和以龍膏，物相因者，丸如小豆，亦可服食。黃白成，言藥成可作金銀，諸神敬諾聽己言也，百鬼神皆可使，服之後飯者十日也。非獨男子，女子亦然。女子服之，亦飛仙。辟穀不食者，絕五穀，但飲水絕念。若與婦女交通，道必不成。作藥不食糖苦捐，如身塗汙，去之難治。八石各異治之如粉，巴砂、越砂在下，次以雄黃，次以雌黃，次以曾青，次以礬石，次以石膽，次以磁石，磁石在上，以一土釜合之，以六一泥封合兩釜，牡蠣赤石脂塗合際，飛之以馬通或糠火，火之如治丹華法，飛之三旬，取飛精，和以龍膏，丸如小豆，食後服之下滓，可以治百病，神驗也。
　　真人曰：第七之丹名柔丹，與餌丹相似，滑澤又易食。水銀三斤，先以玄黃和左味令如泥，以塗釜內外，厚三分。納水銀其中，封以六一泥，無令洩。乾十日，飛之如丹華法，二十日止。取上飛精，和以龍膏，則欲求子，和以缺盆。九十老公服之，陽氣大強，可復生子。以柔丹盡神木為人神，木者梧桐也。以柔丹字奴婢，不敢逃亡。八十老母服之，即復生子。長吏服之，即時昇遷。
　　治藥法，飛之如丹華法，聖人齋戒成大神。理人者，真人也。不齋戒，藥不神。當求河女以為婚姻，當得名鉛。河女水銀，與鉛合精，可作金銀，轉相成就，生子孫者，藥無不成，生無不化，令人不死，又可神仙矣。
　　真人曰：第八之丹名曰伏丹，其色頗黑紫，且姻五彩色集，可拘鬼卻姦人。以丹書門戶，殺惡鬼，辟盜賊。作之法，以赤土釜，若龍疾釜一枚，直以玄黃華，若鉛釜中外，厚三分，封以六一泥，無令洩。內水銀釜中，封之令乾，以馬通或糠火之，九日九夜。以上釜為下釜，復飛之九日九夜。復以下釜為上釜，如是九上九下，藥成發取上飛精，和以龍膏，復飛之一旬。上飛者治之如粉，盛以金銀莆中，若生竹莆中。常用平旦束向，再拜長跪，以井華水，服一刀圭，可神仙。如棗核大者，著手巾中，百鬼消滅，不敢近人，魂魄堅強，獨處石室，坐致神仙，虎狼自避。婦人獨守，持如大豆者，百鬼皆去，盜賊不敢來。
　　作藥法，以水銀一斤，多少自在，封閉如丹法，以六一泥塗，以兩土釜亦可，用玄黃釜，亦可用洛陽赤土釜，胡粉釜，大小自在。和以龍膏，飛之三日，取上著者，色如雪。復以龍膏和久一旬，一旬者十日。藥成，如治丹華法，四子共養一母，曾青、磁石、譽石、玄黃為直，覆頭上也。
　　真人曰：第九之丹名曰寒丹，法以金銀為主，用金銀為金。五藥集者，五石分等。五石者，水銀外雄黃、雌黃、曾青、譽石、磁石。凡五神各一斤，水銀二斤，異治，五神合粉之。先納水銀釜中。先直以玄黃，乃納流珠釜中，次以雄黃布水銀上，次以雌黃，次以曾青，次以譽石，次以磁石，磁石最在上。以一土釜合之，封以六一泥，無令洩。龍展黃土各半升，合為泥，去其土，先以牡礪、赤石脂泥塗釜際，厚三分合。復以龍侯黃土，塗其上，厚三分。令乾十日，以子明調之，微其火，神藥當上著，正如鍾乳。火之九日九夜，寒發取上藥，用雄雞羽掃，和以龍膏若黃狗膽。服之輕身，百日病悉愈。青腰常侍使，玉女司命，著籍仙人淵府，言服還丹百日，削去生人死籍，名著仙錄，出入無問，不可拘制，坐在立亡，能輕舉飛上天，一時萬里乘浮雲，棄捐妻子，不復還焉。
　　第九丹法，如治丹華法也。土釜皆同，封閉皆同，泥塗火皆同法，火常先文後武者。先微其火，九日後小猛之，釜塗欲極乾燥，久久益善。火之釜有坼如髮者，藥飛去。治諸泥藥，皆欲熟令如粉，下細篩。如欲調左味者善。大米醉，一名華池。常以五月五日，七月七日，不如五月五日，獨取最良。龍膏液及龍膏澤，桑上露。欲取之時，以綿拭之，絞取汁。
　　九鼎者，九丹也。八十一首由一丹，能得之者昇太清。因火變化藥自然，物類相使轉相因。水火之道最甚神，曾祖九族水為先。金木合符夫妻身，日月星辰託陰陽。謂精集會火為王，姓為陵陽字子明。攻擊胡虜誅豪強，延及巴越侵豫章。四夷來降合中央，三陰相制柔勝強。青龍白虎束西翔，鳳凰朱雀赫瞳瞳。黃金之樓十二重，中有玄武神龜倡。五彩為帷覆玉房，真人御之昇九皇。遊遨太清及明堂，精華踴躍如雪霜，能知此藥為仙王。
　　真人曰：華蓋者，鉛黃華也。雄黃入者，可覆雄仙藥也。鉛為華蓋，謂神水也，故言鉛黃華。夫造鉛水之時，從黃華起，故連名名言本耳。又言雄黃黃華者，謂飛鉛為霜雪鉛者連，故言名本耳。又言雄黃黃華者，謂飛故言雄也，所以言解也，所以言入者，鉛太陽也，得陰則入，與黃華合，故言入耳。所以言可覆雄仙藥也，謂此二華混沌合為，包懷流珠，使精神不去。故言可覆雄者，言陰抱陽包者覆也。故言可覆雄者，鉛也。所以云為仙藥者，言鉛化為丹，不死藥餌。
　　雄黃方好者一斤，以黃土釜二枚，以雄黃納中，以一釜蓋之，以白狗毛為泥，塗其會，令厚三分，亦可用赤石脂及牡礪若石堊灰為泥，塗其會，無令洩，陰乾七日，若數十日為佳。炊以葦薪，臨燒時視釜有細拆者，當更泥之。臨燒當作三頭泥雀，先以一雀著釜上，雀燥下去，復一枚，燥復下去。復上一枚，三雀盡燥，藥成下釜玲之，問其火，無使大猛，亦勿令贏，藥當上著釜，其色飄飄，或如霜雪白色，鍾乳相連。若燒之不熟，更與火如前法，亦當更泥釜如前。成者，以取三歲白雞羽左翼毛七枚，便掃下之，著銅器中。
　　若槃上訖已，取二百斤堵腸，熟洗之訖，以布拭腸令淨潔訖，以藥著中，緊結兩頭，著蒸箄中，以飯安上，以粟米一斛五斗若二斛，無者一石亦可，蒸之。若腸爛，復以一腸加其上，一宿許，復加一腸著其上，蒸之三日三夜，用腸三枚，藥成可丸。
　　丸如彈丸，服之三日，三蟲盡死。十日，伏尸下，夜視有光。更臧其藥，丸如麻子，常以平旦束向，再拜服之，天陰以日出所在服之，百日，冬衣單不寒，青腰玉女至，慎無以妻束西，常養玉女以求道。百五十日，玉女去，更有玉女來，衣簪鼻上有玉，大如黍粟，是真玉女，慎無妻。可即自謙寡昧腥躁臭處，聖人何肯，乃肯屈臨之乎。玉女曰：見子食神藥，精光見乎天上，故令吾來，為子妻者。慎無以妻，因謂之言寡昧聞玉英玉酒，五帝華池陽，未曾飲之，唯聖人為取之。玉女即為取之，得而飲之，已俱徘徊六合之內，轉上天關，與聖人相見，夜下天關，與真人共處清微之中，安用不死為名，辟淪陸沉，出無問，入無孔。命曰：當斯之時，謹齋戒一紀。所謂玉女者，天帝之女也。常養者，白帝之女也。青腰者，風伯之女。欲還游以渡江海，恣意萬世，為常一。
　　一方云：武都雄黃成，當如銀。若燥，以蜜和之。道士常齋戒。一云：勿以衣物履屨借人。
　　真人神水法諸法附
　　真人作神水法，取好漆一斗，宿蟹大者十八枚，納漆中，三日化成水，藥成名曰神水。能成神水，出入無問，役使百鬼。服之法，以清酒一杯，神水半合，而飲之，外清靜處，一日腹中三蟲皆盡出去。於是美食，復十五日，乃復飲神水一小杯，清酒一杯，二日當見三尺人出在前。曰賢哉，慎無久語，與語事不成。於是美食，復十五日，復飲神水一杯半，清酒一杯，三日行駟馬不能及。於是十五日，乃復飲神水二杯，清酒一杯，志意高，視聽聰明。於是十五日，乃復飲神水二杯半，清酒一杯，白髮復黑，齒落更生。於是十五日，乃復飲神水三杯。清酒一杯，老人成童，甲子甲戌神至。於是十五日，乃復飲神水三杯半，清酒一杯。於是十五日，乃復飲神水四杯，清酒一杯，甲申甲午神至，海圖見，出無孔，入無問。於是十五日，乃復飲神水五杯，清酒一杯，甲辰甲寅神至，日月圖見。於是十五日，乃復飲神水六杯，清酒一杯，不睡不臥，天地圖至，五華皆至，立無影，呼無響，恍惚無形，與天地沉浮矣。祕勿妄傳。
　　合藥用仙人鳳綱法。常以正月一日，取水一斗，諸生草木華置其中。二月二日，取水一斗，諸生草木華置其中。三月三日，取水一斗，諸生草木華置其中。四月四日，取水一斗，諸生草木華置其中。五月五日，取水一斗，諸生草木華置其中。封塗之，月月取水華訖，便封之，勿令洩，置陰凍處。自六月、七月、八月，有華之物輒納水中，不復增水也，以納前水中。到九月九日，復取水一斗，諸生草木華置其中，更盛以白壺中，更封勿令洩，著好凍處已，更埋著戶內，入地三尺，百日皆消。以王日，微火束向煎之，以陳蘆松相生竹炊之，令可丸為得成。此藥可起死人，變形易體，可得飛仙，人已死絕氣，以此藥著其口中，復起生。若日月足而諸藥不消化者，去滓，以狹苓作棗膏和之，頓服三丸，大如大豆，日一服暮不日以。
　　仙人呂恭，字文敬，所受起死方。傳云：恭去家二百餘年，子孫皆死。還乃掘出諸死人，以藥塗之，皆更生肉成人，言語了了，無錯謬者，百餘死人皆生也。其方以正月一日，取竹根五斤。二月二日，取松根五斤。三月三日，取梧根五斤。四月四日，取忍冬根五斤。五月五日，取麥門冬根五斤。六月六日，取天門冬根五斤。同桂三種者一兩，雄黃五兩，人參三兩，取諸根皆好，洗之陰乾，已到檮屑之下細篩，投置白甕中，封勿令洩。百日開封，更以王相日齋戒別室，勿令人見，合檮五萬杵，出著油囊中，素為裹，每令密服方寸匕，日五服，常以平旦、日中，日入、人定、雞嗚時服，用清酒。畢食棗五枚，清齋靜志，百日便知得道也。若欲變化，恣意所作，當得五月束行青蛇足。不得此藥，不能變化。此藥起人白骨更肉，道人服食延年，令頭不白，齒不落，面光澤，精滿骨益，絕穀不飲食，不飢渴，毒不加，情常悅，所召即至，麾之即退，來風雨，使霹靂，投水中不沉沒，入火中堅不消，刺不入，斫不傷，乘雲行，行無邇，除萬病，致行廚，召萬鬼，知其情立可使。但當得法，得法天下之事無不可耳。
　　死人在地，以刀撥開口，內五匕藥於死人口中，須臾生也。欲變化，取五月五日生兄衣，胞衣也。合藥多，可得二人也。
　　芝有菌芝，有草芝，有木芝，有肉芝，非一種也。芝常生高山之此，大木之下，泉水之側。菌芝有五色，其赤者如真丹，黑者如上漆，白者如霜雪，黃者如紫金，綠者如雄鴨頭毛，紫者如新染上紫，紅者如桃華也。欲知是真芝非芝，當取陰乾之，百日色不變者，是真芝也。凡欲入名山採芝草，當先齋戒，勿往入喪家乳產家，勿食葷辛，衣白衣以入山，抱白雞，持白監一斗，或可牽白犬，必見芝。芝有再重，三重，四重者，五重者，極九重也。皆可服，令人長生不死，飛行徹視，役使鬼神、也。
　　採芝之法，春正月、二月、三月，勿以寅卯、甲乙之日入山也。夏四月、五月．、六月，勿以巳午、丙丁之日入山也。秋七月、八月、九月，勿以申酉、庚辛之日入山也。冬十月、十一月、十二月，勿以亥子、壬癸之日入山也。
　　採青芝，當以甲乙平旦日出時，從束方往，以木刀刺取之，以青繒九尺盛以去。採赤芝，當以丙丁日禺中、日中時，從南方往，以魚刀刺取之，以絳繒八尺盛之以去。採黃芝，當以戊己日黃昏時，從西北往，以金刀刺取之，以黃繒一尺盛之以去。採黑芝，當以壬癸日夜半時，從北方往，以骨刀刺取之，以皂繒五。尺盛之以去。採白芝，當以庚辛日日入時，從西方往，以木刀刺取之，以白絹六尺盛之以去。
　　肉芝者，千歲蝙蝠也，千歲靈龜也，千歲燕也，千歲鵠也。皆可服，令人不死。千歲蝙蝠色正白，集便倒懸也。生食之，不死。千歲靈龜頭生角，甲生光，有五色火，炙甲檮下篩，服方寸匕，日三，不死。千歲燕，戶北向炙，食之不死。千歲鵠，晝夜十二時，一時輒一嗚，其形小於掌鵠也。．取其骨炙，檮下篩，服方寸匕，日三，不死。
　　《 淮南神仙方》 因物類自然，為石別為鍾乳者，松別為松蘿者，著桑別為桑寄生者。因物類所著生，自然之道。故服之合以六律，上應七星。故地黃實者，恍惚之精也。著桑者寄生，陽之精也。菊華者，陰之精也。狹苓者，木之精也。車前實者，雷電之精也。地膚實者，列星之精也。竹實者，天華太乙之精也。凡七物，上應北辰七星，日月五行具在此中矣。即服之分等如度數，齋戒九日，以四時王日和之，以三指撮井華水，日一束向日服之，陽日一飲，陰日再飲之，四十九日，忽然去矣。
　　天鳳元年中，南陽陳永伯兄子，悉服此藥，二十八日忽然不知所在。永伯服之，二十八日復亡，不知所之。永伯子男名增秩，年七十八，伯父及諸昆弟，復令試服之，共繫之以索，閉之二十八日，復不知所在。本方服之四十九日，乃去。不知其期，是以後無敢復服者也。狹苓生西嶽華山松樹下，當形若鼇鼇是也。竹實、桑寄生出藍田，生地黃出渭城，四月採之。竹實狀似稻米，地膚當去皮，即可用。其陽日甲丙戊庚壬也，陰日乙丁己辛癸也。
　　九轉流珠神仙九丹經卷下竟