混俗頤生錄
　　經名：混俗頭生錄。宋·劉詞編。二卷。底本出處：《正統道藏》洞神部方法類。
　　混俗頤生錄序
　　天地之問，以人為貴。言貴者，異於萬物也。人之所重者榮顯，所寶者性命。自天地精粹以生形，寒暑燥濕以生困，合順而守之，順則療癘不作，逆則萬瘦輻奏，雖大限而不能續。中間夭枉、沉痛、跛眇之疾，良由攝理乖方之致。然夫駢拇枝指，附贅懸疣，此乃生常之患，非關謂息之誤矣。是以五色亂目，五音聾耳，五味爽口，畋獵狂心。四事去之，塵外之人也。凡居深山，處窮谷，與猿揉為倡，逐麋鹿為群，棄寰中之美樂，食黑餐霞，保壽齊於天地者，萬萬人中未有一、二哉。稍能於飲食嗜慾問消息之，則無枉橫之虞也。
　　詞昔年五味酒食過度，瘋疾纏身，思其所因有自來矣。遂即棲心附道，肆志林泉，景慮都忘，漸至痊復。詞稟性頑愚，昧於忌犯將攝之理，粗約羈摩僅二十年來，頗獲其驗。且夫脩短窮通，人之定分。不能保存和氣，而乃騰倒精神，加以鍛鑄金沙，資助情慾，棄其仁義，冀信禎祥，妄圖永遠，此其大惑歟！謂皮之不能存，毛將安附。至於脫屐沖虛，駕龍控鶴者，此乃世世施陰德，生生履仁義，又有兀兀之性，所稟堅固，非藥餌之所致。古人有壽數百歲者不聞有學道求仙之術，龜龍蛇鶴亦無服食茹芝之方，松筠經霜而不凋，蔓草先秋而搖落，此物之自然性也，豈天地大道私於彼人物哉！是烏獸非彈射不死，蓋以自適之性，飢啄渴飲，嗜慾以時，而無所縈。人多夭傷疾病，以貪求名利，追琢其神，強服藥餌，加以嗜慾無時，昧於忌犯，服骯奢侈，飲食過度，輒恣飽暖。且夫土木泉石莫非造化所成者，則負瑰奇詭怪之狀，而人亦然。況利祿榮顯暫時問耳，蓋非干身之事，惟攝生養性則神謐延齡而已。今輒具消息樞要十章，題目曰《混俗頤生錄》。此皆歷試有驗，非乃謬言，雖不能究習研精，而乃梗概略備，不能盡文直書其事，倘遇同道覽之，冀微採綴云爾。
　　混俗頤生錄卷上_茅山處士劉詞集
　　飲食消息第一
　　食為命之基，不可斯須去之也。既乖節儉，或昧寒溫，療癘之由自此始矣。既不能服餌丹霞，出納元氣，則於飲食嗜慾行住坐外問消息之。以此冀為良藥，而日用不知其為尚矣。
　　夫人當以飲食先吃暖物，後吃冷物為妙。何者？以腎藏屬水，水性常冷，故以暖物先暖之。不問四時，常此消息彌佳。就中夏月偏宜暖之，為伏陰在內耳。
　　食不欲苦飽，苦飽即傷心，傷心即氣短、妨悶。
　　食了，先以手摩肚數十下，兼仰面呵氣二十下，甚消毒食；食了，不欲便睡外，即令患肺氣，榮衛不通，血脈凝滯之使然也。肢節煩重，尤多嗜睡，百疾從此而生矣。
　　食了，必須沖融少時，行三、五十步，使食消化，心腑空懸乃可寢臥。寢外之時不欲言語、歌嘯。五臟如鐘磬，不扣不發其聲，此將息之妙矣。
　　夫飲食所以助氣，食飽氣不行。食了尤忌仰外，多成氣痞兼頭風。食不欲龐及速，速即損氣，龐即損脾，脾損即為食勞。男子五勞，此為一勞之數也。
　　食飽不欲速步、走馬、登高、涉險，必傷內室。
　　不欲夜食，日沒之後脾當不磨，為音響斷絕故也。脾好音樂，絲竹纔聞脾磨，即《周禮》云樂以侑食。是以音響皆主於脾。
　　若腹內稍冷，食即不消，兼亦損胃。胃損則翻，翻即不受穀氣，既不受穀氣，即多吐，吐即轉為翻胃之疾。
　　夜後不宜飽食肉面生膾。夏月夜短，尤宜忌之。生繪不可與乳酪同食。此等之物，夜後雖消，甚損脾胃，令人脾勞。向夜勿飽食煎餅，尤當大損風氣之人，偏不宜食。
　　食熱物後不以冷水漱口，食冷物後不以熱水漱口。冷熱相擊，是以多患牙齒疼痛、齒根宣露。
　　凡吃炙肉，若乘熱食之多患風疳、暨齒或黃黯，漸至缺落，亦令血脈不行。
　　人若飽食後宜立小便，飢即跡小便最為妙，恐損膀胱故也。
　　膩多之物甚不宜人，暗眼兼腸胃冷滑，尤多動風，若患風疳氣疾，故宜忌之。
　　五味稍薄，令人神爽，唯腎氣偏宜鹹物，兼消宿食。諸並不宜食，若偏多則隨其藏腑必有所損。是以鹹多傷筋，固不可嗜，甘傷胃，辛傷目，苦傷必。
　　驚傷魂，憂傷神，思傷意，恣傷情，恨傷志。
　　久視傷明，久聽傷聰，久行傷筋，久臥傷血，久勞傷骨，久立傷肢節，久語傷氣。
　　大渴不大飲，大飢不大飽，大樂不大憂，大勞不大息。欲大得不欲大失，是以怒傷正氣也。大勞力乏絕，大飢損臟腑，大飽勝理閉，大渴經脈蹶，兼氣不行，大醉神散越，大笑氣飛颺，大恐心恍惚，大熱氣不通，大寒血脈結，多睡神魂離，大驚心不安。此皆為損壽之候。
　　凡人常忌鸚堵自死，牛肉陳臭難消，鹹醋枯滑冷膩，生蔥，大、小蒜，生香菜，不時之物，瓜果、粉粥、冷淘等物，非養生攝理之道。
　　凡服藥餌之時，尤忌三般受氣不足之肉。肉者雞、豬、無鱗魚。又忌三般受飛不足之菜。菜者，莙達、萵苣、波薐閉血觸故也。
　　夫人若不能常於行住坐臥及飲食嗜慾問消息之，縱服靈芝，日飲沆產，豈有補益乎？但助陽之藥固持盈滿，日久月深必獲大損，其何昧哉！ 
　　若吃肉菜，問有筋韌，勿嚥之。此難消之物，經時多為癥癖，亦令脾勞。又不可於星月及神廟宮觀、名山大川、古壇神樹、墟墓之問飲食，況為道家所禁，保宜戒之。
　　飲酒消息第二
　　酒應星宿，其來遠矣。智者飲之則智，愚人飲之則愚。消憂暢志，發怒宣言，皆由斯物。是以先王飲之以禮樂，賢人飲之陶情性，常人飲之逞荒慾，唯酒無量之謂也。豢豕為酒，非為禍也。是以飲酒不欲過多兼頻。
　　大醉極傷心神，肝浮膽橫，又復招風敗腎，毀筋腐骨莫過於酒，飽食之後尤宜忌之。
　　夫好酒人多患肺氣兼風，不爾則腰膝沉重或膀胱冷疼，課一般耳。
　　凡飲後不欲大吐，大吐則肝翻膽竭。肝是膽之府，既竭則膽痿，膽痿則心怯，心怯則多驚悸，夜臥恍惚，尤多健忘，則心神漸散。覺損則服補心丸。
　　凡欲飲酒不欲速，速則衝破肺。
　　肺為五藏之華蓋，固不得損。損即多涕泱兼患肺氣、肺痿、咳嗽之疾。若患勞氣、風疳、五痔人切須忌之。
　　若患風人加之藥物浸酒，不令甚醉。
　　飲酒後不欲得飲冷水、冷茶，多為酒引入腎藏，為停毒水，即須去之。多時必腰膝沉重，膀胱冷疼兼患水腫、消渴、攣璧之疾，皆由斯起。
　　飲後不欲一向臥，須使人回轉，不爾浸損膀胱、腸胃，但看酒家屋易壞，此益明矣。
　　不問四時，常吃暖酒彌佳。若冬月但殺冷而已，不要苦熱，熱即傷心肺。凡是飲食皆不欲熱吃，非獨熱酒耳。
　　夏月炒黑豆，乘熱投酒中浸，候其色紫，微暖飲之，理氣無比。秋冬問，即量其自性冷熱所患，以藥物浸酒飲之，甚佳。今人多以蒲萄、鈣麥為之，是巧偽亂真，非其療病，固不可以諸物雜之。古人玄酒、大羹尚其質樸。
　　夫酒少吃即益，多吃即損。少即引氣導藥力，潤肌膚，益顏色，通榮衛，理氣禦霜，辟溫氣。
　　凡空腹，切不宜聞穢惡之物氣，及往疾病人家，但飲酒即辟邪毒。昔有三人，晨朝冒露而出，一人飽食，一人空心，一人飲酒。空心者卒，飽食者病，飲酒者健。酒至益人，過即損人，況酒為腐腸之物，固不可濫觸。酒性至熱，大寒凝海，唯酒不凍。
　　凡造酒欲發，皆候風潮而動，則和合其陰陽造化之功也。所以飲多則冷。凡丈夫陽氣多弱，兼飲後恣遊，或扇風取凍，固當虛損，後復為酒．引陰氣，結固下焦；又或未醒大渴，遂吃茶飲水，即為酒引入腰膝，貯在膀胱，為停毒水腫，結固下焦，若非名藥良醫不能行逐，是以多飲即冷耳。
　　常見人夏月於井中浸酒，冬月即以酥酪和飲之，此為大害，必當入腰膝問為冷癥之疾。酥酪入酒發勞痙，動瘋疾，必不可遣。酒所以醉人，夠蘗之故也。夠蘗氣消則皆為水，當凝入腰膝問，無因更出。
　　飲酒不欲風裹坐外，袒肉，操扇，蓋綠毛孔悉開，不欲使風入，風入即令四肢不遂兼風，手足癱瘓等皆由斯得。凡甘餚美膳，乘凍飲冷，雖乃一時適意，久久皆為患害。
　　春時消息第三
　　人票陰陽五行，四時肅殺之氣，差若毫髮，療癘則生。是以手足象天地？血脈象江河，毛髮象草木，慎怒象雷電，兩目狀日月，嗜慾察生植。氣候小差，人多疾疫，既反其令，療癘則生。細而察之，萬不失一。
　　凡春中，宜發汗、吐利、針灸，宜服續命湯、薯藥丸甚妙。自冬至後，夜半一陽生，陽氣吐，陰氣納。心膈宿熱，陽氣相衝，若兩虎相逢狹道，必鬥矣。春夏之交，遂使傷寒、虛熱詩行之患，良由冬月附火及食熱物，心膈宿痰流入四肢之故也。其患者，不啻十有六七。二月已來，採取東引桃枝並葉各一握，水三升，煎取二升已來。早朝空心服之，亦不必全盡，但吐卻心膈痰飲即不為害。能四時依此吐，殊勝瀉。瀉即令人下焦虛冷，吐即去心腑客熱，除百病。小兒即與茵陳丸、犀角丸瀉之，以小兒未經人事，即不畏瀉。亦須審其冷熱虛實，不得浪為。若是男子，事須下瀉，除腳氣衝心。膀胱冷、疼痛膿水、三焦不通，即須瀉，常得通暢，不要苦瀉。夏月尤忌瀉，為－泄陰氣故也。丈夫四十已上不宜苦瀉。
　　春深稍宜和平將息，綿衣稍宜晚脫，不可令背寒。寒即傷肺，令鼻塞咳嗽。似熱即去之，稍冷即加之，甚妙。肺俞五藏之表，胃俞十二經脈之長，最不可失寒熱之節。俗諺云：避風如避箭，避色如避亂，勤解逐時衣，少餐申後飯。其言可寶耳。覺虛熱，食上常服紅雪，時服柴胡湯、三黃丸。如玄參，甚去虛熱，兼治勞明目。自春秋之際，萬病發動之時，固宜將攝矣。
　　夏時消息第四
　　立夏三伏內腹中常冷，特忌下利，泄陰氣故也。夏中不宜針灸，唯宜發汗。夏至後，夜半一陰生，唯宜服熱物，兼吃補腎湯藥等。非唯性熱之物，亦常宜溫暖飯食。瓦夏一季心旺腎衰，最宜補息。盛熱時，不宜吃冷淘麻飲，粉粥蜜漿；飽食後吃，必起霍亂。又生菜、茄子，綠腹中常冷，食此凝滯難消之物，多為癥塊，若患冷氣風疾之人，更須忌之。夏月不問老小，常吃暖物，至秋必不患赤白痢、瘧疾、霍亂。但腹中常暖，諸疾皆不能作，為陽氣壯盛耳。
　　時人不能將攝，日高餐飯，空腹吃茶。緣腎納鹹，被鹽引茶入腎，令人下焦虛冷，手足疼痺；飯食後吃三、兩碗不妨，似飢即不再吃。限丈夫有疢癖、五痔、風疳、冷氣、勞瘦、虛損，女人有血氣、頭風，偏不宜茶。所以消食滌昏煩，空心啜之實僭濫。盛熱時宜於隱處寢外，輒不得於星月下露地偃坐，兼便睡著使人操扇風，特宜忌之。常見人養新生I 孩子畏熱，睡著後多扇風，兼於風凍之處外，此愛之甚，然猶善養馬者，以筐盛糞，以蜃盛溺，設蚊納即使人撲之，以附之不時，則驚蹙、毀首、辟胸，此意有所至，而愛有所亡，可不慎歟！以此孩子多患臍風、手足攣掣、口撮，俗號瑚孫噤，不知其由，又曰鬼魅，可謂謬哉。以此則之，萬不失一。
　　夏月不宜晚起，令人四肢昏沉，精神懵昧。勿冷水浴，使人虛熱眼暗，筋脈蹶逆、霍亂轉筋。常以飢沐飽浴，以飢即不再浴限，浴了避風。小兄亦如之。衝熱來勿以冷水洗手‘面及淋背，犯之必患陰黃，但漱口即可矣。勿當操扇、袒露，多令人患刺風、風疹。亦勿飲冷水，成癖氣、結氣及水穀重下等痢。生菜、茄子、瓜，甚不宜人，尤忌向夜食之，唯戈戈心麤人辛苦之士消殺得。瓜雖理氣，尤暗人眼。如驢馬食之，即日眼爛，不可不明矣。
　　食熱物汗出即拭卻，勿扇風殊佳。勿夜食，尤忌吃肉鈣、生冷、枯膩之物，為夏月夜短，有年之人腹中常冷，或不消化，多患腹脹、霍亂之疾。勿當風臥濕，綠常出汗，體虛風拍著人，多患風痺、手足不遂、言語賽澀、四肢癱瘓、偏風等。雖不盡害，亦有當時中者，有不便中者。逢年之盛，遇月之滿，得時之和，即幸而獲兔；若遇年之弱，值月之空，失時之和，無不中者。昔有人代皆不壽，來告彭祖。祖遂周視其人寢臥之處，果有一穴，當其腦戶。頭是三百六十諸陽之總會，以賊風吹注，陽氣散盡，日月深久恥斃矣。祖使斂其穴，其人果壽矣。所謂懷仁抱義，未見其益，有時而用，此乃喻將攝之謂也；棄仁背信，未見其損，有時而亡，此乃喻不能調護之故。損益之道，其理彰然。
　　夏月不欲數沐，數沐則心覆，令人健忘，兼甚引風。每晨梳頭一、二百下，仍不得梳頭皮，兼於無風處梳之，自然去風明目矣。
　　秋時消息第五
　　立秋後稍宜和平將攝，春秋之際故疾發動之時，切須安養，量其自性將理。秋中不宜吐及發汗，令人消爍，藏腑不安，唯宜針灸，下利進湯散以助陽氣。止若患積勞、五痔、消渴等病，不宜吃乾飯、炙傳、自死牛肉、生鱠、雞、猜、濁酒、陳臭鹹醋、枯滑難消之物及生菜、瓜果、毒魚，繪鮮、醬之類。若風氣、冷病、瘡癖之人，亦不宜上件之物。若自知夏月冷吃物稍多，至秋患赤白痢兼瘧，即宜以童子小便二升並大腹、檳榔五顆，和子細切，煎取八合，下生姜汁一口，和臘雪三分或二分，早朝空心分為兩服，瀉三、兩行。夏月所食冷物及膀胱有宿水、冷膿，悉為此藥行逐，即不為患耳。此藥是乘氣湯藥，縱年老之人，亦宜服之，且不奪氣力，兼不虛人，況秋利又當其時。此湯理腳氣，兼理諸氣，其方甚克效，故附之於此。丈夫瀉後三、兩日，以越白粥加羊腎，空心補之，殊勝服諸補藥。
　　每晨睡覺暝目叩齒三七下，嚥津，以手掌相收，令熱熨眼，唯遍數多為妙。此法去風明目，無以加之。
　　混俗頤生錄卷上竟
　　混俗頤生錄卷下_茅山處士劉詞集
　　冬時消息第六
　　冬則伏陽生，內有疾宜吐。心膈多熱，特忌發汗，畏泄陽氣故也。宜服浸酒補藥，以迎陽氣。寢臥之時消息稍宜虛歇，大約如此。若此宿疾，須自酌量，不得准此。綿衣稍宜晚著，仍漸漸加厚，不得頓溫，此乃將息之妙矣。又不得令火氣擁聚，但兔寒即可以。若遇大寒不得頻於火上烘炙，尤甚損人。手足皆應心，多炙手，遂引火氣，使人心多燥熱。所吃熱物及附火熱氣，皆積在心頭，心屬火故也。
　　夫冷藥不治熱極，熱藥不治冷極，水流濕火就燥故也。凡服藥先看諸藏其有不足處，置其所損則補之，皆有效驗。人之服藥多不相當，為受性皆不同耳。亦不用火炙衣服令暖，著之亦甚損人。春夏之交，陰氣既入，不能調護陽氣，流入四肢，遂致時行熱疾之作也，甚者狂走妄語。若便服冷藥，十有二、三縱活者，亦不兔攣璧、喪明、髮落、瘡疥等。凡陰陽二毒，傷寒是天行之別號，只有療法即無可法。七日內可療，七日外不可療，其驗若此，藥之用豈宜差誤？覺是此疾，不等便服冷藥，若是陽毒萬一得差；若正陰毒服以冷藥，手下狼狽，深宜詳審，不可參差。每日一浴，冀通血脈，勝理通和。每擬浴時盡飽食，夜問即浴，浴後即吃一、兩盞酒便臥，不得衝風，且一宵安眠，房事切忌，他時所利。每食後服好紅雪或服三黃丸更妙。
　　飲食之問，四十已上稍宜溫，四十已下稍宜寒。若先有宿疾，冷裊之中自審息，不得准此。凡冬月所蓋熱被、氈褥等，稍熱即臧之，凝寒即加之。諺云：服藥不如勤脫著。誠哉斯言。但是諸疾切忌食熱肉、酒、鈣、炙傳之物，多食令人血脈不行。、餛飩，平常之時亦不宜熱吃。冬月若食熱物，至春夏交，必為療癘矣。
　　患勞消息第七
　　丈夫患積勞、五痔、消渴、下焦玲入上膈多熱，良由飲食嗜慾不節之故。況丈夫四十已來下焦先衰，女人四十已來上焦先衰。抑聞勞疾本生於兩端，不干執重提輕，兀兀終日即害。唯是閑散之人多有此疾，死閑散之人不多運動氣力，飽食之後不多行步，坐外任性，經脈不通，血脈凝滯之使然也。是以貴人貌樂而心勞，賤人心閑而貌苦。貴人加以嗜慾無時，昧於禁忌，飽食珍羞便寢外之，因此致耳。若引而伸之，觸類而長。夫人常須用力，但不令勞倦，貴榮衛通流，血氣周遍，猶若戶樞，終不朽腐，此將攝之要訣，萬金之所不言。
　　夫人初得勞氣之時，其候甚多而日用不知，略而條之，細宜詳審。其候者，兩服昏暗，手足心熱，背膊悶困，項頸酸疼，四肢無力，兩頰及唇時有紅赤，大小便赤澀，腳手軟弱，久立不得，吃飯食不得，飢腹常思異食，吃即不多，兩肋問疢癖、氣脹，腹中常玲，食不消化，膈上虛熱，時時咳嗽，唾涕稠枯，多外多起，狀似佯病人，或時壯熱，晝可夜極，骨節煩燥，尤多健忘，唇口焦乾，已上並是患勞之證候也。覺有此候，即須尋方服藥，節儉嗜慾，調息飲食，即冀漸退。若非自覺，不遇良醫，辯其狀候，別為治療，日月深久，胸前骨出，臂！上肉銷，咳嗽不出聲，抬肩喘息，痢如豉汁，或似爛腸，此乃五藏壞矣，神慧之師所不能救歟。若覺有此候，不宜吃陳臭難消枯猾之物、犬肉、鸚、猜、野狐、羊、駝、牛、馬炙肉、生玲等物，兼節房中之事。昔許由以一瓢之動猶以為煩，況晝暮晨興，馳逐名利，加以情慾相牽，運用心機，自然神散形勞，焉得不櫻疾療？覺有此狀，宜吃煮飯、燒盥、薑、豉汁為粥；枸杞、甘菊、牛勞、韭在、地黃、馬齒、鯽魚、白魚、鹿肉乾脯、白煮精羊肉，並宜食之，其餘禁斷，平愈後任餐。
　　患風消息第八
　　心人患久風，固難將息。凡風疾之人，髓竭肉疏，則風入骨問，故肢節不遂，骨虛血一薄之故也。稽其由，皆有所因，或是夏月當風乘凍便至睡，或酒後操扇取風，好吃毒魚、猜肉之使也。況江淮地偏，又多下濕，夏月炎熱，風氣鬱蒸，多患此疾。女人不多行步，飽食之後坐外任性，尤多壅塞。初得之時，狀猶不定，或睡中口內涎出，手足戰掉，或大腸偏澀，或腳膝疼重，或肢節不仁，或常眼澀，行坐睡著，或筋脈孿掣，或多凱嚏，嚏不可休，皮膚乾癢，面色浮青，眼頰多嫻，或咯痰唾吐至多，頭旋目眩。已上並是中風之候，且宜服此小飲子，然後大湯藥。卻須緩治，不宜急速。緩則易差，急即難痊。
　　上品之藥，一百二十餘味，性皆和厚，漸痊疾療。今之庸醫，藥性不辨，脈候兼荒，不以智慮推之，但求倉卒之效。儻獲即目之驗，病家乃為良醫。且治病之法，要須精脈候兼會五行，用藥審其玲熱，加以智慧慈憫為先，不以貧富等差為意，但務救濟一心。如此醫人，陰有神護，用藥理病，無不痊除。
　　夫病患之中有卒暴者，須求手下之驗，止如喉閉，腳氣衝心，陰陽毒，傷寒，急勞，發背，小兒急疳，乳癱，卒暴心腹痛，即要求即目之驗。諸患並須漸漸除之。夫患風疾之人，左右扶持之者，必須細意調理飲食湯藥等，食欲得頻，不欲得飽，飽即壅問；又不得饑，饑即虛，虛即風增極。似饑即食，欲飽即休。若患經年，服藥不得暫一停，偏宜藥酒湯散，不日全可。若信庸醫，藥物乖理，避忌兼多，轉受虛邪，即當益甚。在虛實之問，細宜調息，可不勉之！風疾之人欲宜瘦，兼不多食，其疾即退；若事餐啜，喜見肥充，疾即益甚，宜細詳之。病人不宜瞋怒，飢飽衝胃，寒熱，勞役心力，至樂苦憂驚喜併集，並不宜之。患風人尤多虛，虛又須補，補即壅，壅即令人頭旋，心悶兼氣衝心，常令通滑。瀉多又虛，虛亦令人頭旋、目瘡。將息之問，尤宜詳審。凡服補藥若自通滑，即不更要服泄利之藥。風疾之人，宜吃羊肉，去脂、血。綠虛事須要吃，則如法煮之。羊食百草，草本且無毒。但除脂、血，以藥煮之，則不發病矣。煮羊腳法：羊一腳以刀子劃開，水浸洗去血，兼割去脂，加防風一兩，石羔五兩，桑根白皮二兩，切，和煮之，不損肉味，尤頗益人。又夏中單用桑葉五十片，不要諸藥。桑葉是時收採，曝乾，以備冬月使用。乾者，加至八十葉。如煮散，肉亦隨多少，酌量煮之。
　　患風人，不宜吃養麥、崧菜、熱鐸鑼、餛飩、油麻、蝴餅和脂燈、炙肉，熱吃白湯，坏飪生玲油肥，鸚猜犬肉，鯉魚生繪，生蔥蒜，空腹茶，不可食之。其餘消息酌量之，此不可一一具述矣。
　　戶內消息第九
　　人生之大患，嗜慾飲食，萬病變通，侵剋年齡，皆由此蠶蝕。是以道家所禁，去其太甚，不然杜絕。所謂師也過，商也不及，言俱不得其中。過之、不及，相去幾何？若是先有宿疾，有因食而療，或有因欲而療，損益於身而日用不知。是以上士不惑，牢固性命，寡思慮而遠聲色，節飲食而去奢侈；中智之人尚未能去其太甚；下智之人，恣其情性，不知禁忌，貪色好財，敗其元和之正氣，遂使大約侵剋，必其然歟！加以形貌衰贏，偃樓攣璧，沉瘋在身而不能差，既乖攝養，又無良醫，一旦至是，雖即甘膳美色置之於前，豈能暫之顧？何似撙節去就，涓涓不倦，暢志悅目而已，可不懿哉！
　　天地氛氤，萬物化淳。男女媾精，萬物化生。此人生調息性命之根本，攝生之所由。凡人謂之不稽實，日野哉。夫一戲二十已前時復，三十已前日復，四十已後月復，五十已後三月復，六十已後七月復。道經云：六十閉戶者，言人疏於學性，已損於未萌，以此戒之，猶多病患。噫，夫世人不能畜養元和之氣，保惜形容，妄服丹砂，資助情慾，奢伙，則神魂不附於身，茫茫失途，精魄俱喪，兀然質樸，旨趣都忘。或有功未就，或有始未成，生涯落然，身嬰瘋疾，夜起不得枕席，是依勞歷妻學，綿綴歲序，良由不知道性，貪徇庸情而已哉。
　　觀夫世人，母存者不啻其十八、九，父存者不啻其十一、二。以此准之，則人多嗜慾所惑，躓其性命，誠可悲之矣。
　　禁忌消息第十
　　凡隱戲之時，忌天地晦暝，日月薄蝕，疾風甚雨，雷電震怒，四時八節，弦望晦朔，日月失度，祥雲興現，虹出星奔，本命之辰，魁歪之日，六甲之日，六丁甲子，庚申子午卯酉，已上並一是陰陽七曜失度之時，或天神當辰上直之日。陰氣盛而逼陽則陽不足，陽氣盛而逼陰則陰不足，陰盛陽弱或陽盛陰衰，故生病之由耳。又忌酒醉之後，飲罷未醒，飽食之後，乍飢正實，出入行來，筋力疲乏，喜怒未定，女人月潮，衝冒寒熱，疾患未平，適大小便來，新沐浴後，既訖大小便，早朝及戌時，犯畢便行驀走，無情而強為，已上皆神氣昏亂，心力不足。或四體虛贏，即腎藏怯弱，六情不均，萬病從玆而作矣。已上特宜慎之。
　　又忌名山大川、神樹廟宇、宮觀古壇、社樹之處，星辰日月之處，燈燭六畜之前，不可會合，犯之損壽，子息蠢愚，深宜戒慎。又每年五月十六日是天地交會之辰，特忌會合，主喊算壽，損陽道，終身不復，曾見犯者有驗。大約五月是人蛻精神之月，老者奪之，少者加之，宜晏居靜慮，節嗜慾，制和心志冀安用。況夏月心旺腎衰，腎化為水，待秋乃凝，冬始堅。夏中最須保惜，尤為要妙。凡所遇年高於身者，不可犯生月，大者猶不許，況其年高乎？陰倍於陽大損男子，陽倍於陰亦損女人，是以伯樂相馬之義耳。又忌薄層大鼻，疏齒黃髮，皮燥痛疾，情性不和，莎苗強硬，聲雄肉澀，肢體不膏，性專拓忌，生痣既多，已上並不可犯之。若諸藥衛著在前，他經頤攝之方，此其大略。
　　混俗頭生錄卷下竟