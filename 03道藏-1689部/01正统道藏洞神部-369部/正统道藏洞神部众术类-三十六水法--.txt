三十六水法
　　經名：三十六水法。撰人不詳，約出朴魏晉南北朝。一卷。底本出處：《正統道藏》洞神部眾街類。
　　三十六水法
　　礬石水
　　取礬石一斤，無膽而馬齒者，納青竹筒中，薄削筒表，以硝石四兩，覆薦上下，深固其口，納華池中，三十日成水。以華池和塗鐵，鐵即如銅，取白治鐵精，內中成水。
　　又法
　　取礬石三斤，置生竹筒中，薄削其表，以細綿纏筒口，埋之濕地，四五日成水。
　　又法
　　先以淳醋浸礬石浥浥，乃盛之，用硝石二兩，漆固口，埋地中深三尺，十五日成水。
　　雄黃水
　　取雄黃一斤，納生竹筒中，硝石四兩，漆固口如上，納華池中，三十日成水。
　　又法
　　用硝石二兩，以龐瓶瓶盛苦酒，納筒中，密蓋，埋中庭，入土三尺，二十日成水，其味甘美，色黃濁也。
　　雌黃水
　　取雌黃一斤，納生竹筒中，加硝石四兩，漆固口如上，納華池中，三十日成水。
　　又法
　　加礬石、硝石各二兩，以龐瓶瓶盛，埋地中，二十日成水，其味甘色黃。
　　丹砂水
　　以丹砂一斤，納生竹筒中，加石膽二兩，硝石四兩，漆固口如上，納華池中，三十日成水。
　　又法
　　石膽、硝石各二兩，龐瓶瓶盛，埋如上，三十日成水，味苦色赤。
　　曾青水
　　取曾青一斤，納生竹筒中，加硝石四兩，汞二兩，漆固口如上，納華池中，三十日成水。
　　又法
　　用硝石二兩，飯瓶瓶盛，埋如上，三十日成水。
　　白青水
　　取白青一斤，兔血一合，並安竹筒中，納苦酒中，五十日成水。
　　又法
　　加硝石二兩，龐瓶瓶盛，埋如上法，三十日成水，其味酸而色青。
　　礬石水
　　取礬石一斤，丹砂二斤，硝石一斤，納竹筒中，漆固口如上，納華池中，百日成水。
　　又法
　　以雲英水搔令浥浥，加硝石二兩，以龐瓶瓶盛，埋如上，三十日成水，味辛苦，其色青黑。
　　磁石水
　　取磁石一斤，雄黃一兩，石膽一兩，合檮納竹筒中，漆固口如上，納華池中，三十日成水。
　　硫黃水
　　取硫黃一斤，八月桑上露一升，硝石二兩，納竹筒中，漆固口如上，納華池中，三十日成水。
　　又法
　　先以淳醋搔硫黃，搜令浥浥，納竹筒中，加硝石二兩，如上法，埋地中，十五日成水，名曰包天之拘。
　　硝石水
　　取硝石檮篩，鹽漬浥浥，納竹筒中，密固口埋地中四尺四寸，五日成水。
　　又法
　　硝石三斤，納生竹筒中，薄削竹，纏約口，埋濕地四尺，五日成水。
　　又法
　　治硝石以土龍血搔之，令浥浥，納竹筒中，漆固口，埋地中三尺，十五日成水，味苦，名陽洵。
　　白石英水
　　取白石英一斤，鶴子血一升，硝石四兩，合納筒中，漆固口，納華池中，三十日成水。
　　紫石英水
　　取紫石英一斤，納竹箇中，加硝石四兩，漆固口，如上法，納華池中，四十
　　日成水。
　　赤石脂水
　　取赤石脂一斤，烏犬血一升，和之。加硝石四兩，納筒中，漆固口，如上法，納華池中，三十日成水。
　　玄石脂水
　　取玄石脂一斤，硝石四兩，合納筒中，漆固口如上，埋入地五尺，三十日成水。
　　綠石英水
　　取綠石英一斤，曾青一兩，丹砂二兩，合納竹筒中，納華池中，百日成水。
　　石桂英水
　　取石桂英一斤，生薑汁一升，合納竹筒中，訖納華池中，十日成水。
　　石硫丹水
　　取石硫丹一斤，磁石一斤，合鑄，納竹筒中，埋之，十日十夜成水。
　　紫賀石水
　　以紫賀石一斤，麻汁一升，合搔納銅器中，十日成水。
　　華石水
　　取華石一斤，丹砂二兩，合納竹筒中，埋入地一丈，十日成水。
　　寒水石水
　　以寒水石一斤，石膽一兩，合納竹筒中煮之，一日成水也。
　　凝水石水
　　以凝水石一斤，青亮血一合，檮納竹筒中，埋濕地入三尺，十日成水。
　　玲石水
　　以玲石一斤，伏翼矢一升，合檮納竹筒中，埋之，百日成水。
　　滑石水
　　以滑石一斤，雲母一升，戎鹽一升，合納竹筒中，埋之，十日成水。
　　黃耳石水
　　以黃耳石一斤，八月百草上露一升，合納竹筒中，漬苦酒中，百日成水。
　　九子石水
　　以九子石一斤，樓汁一升，合檮納銅器中，停之，十日成水。
　　理石水
　　以理石一斤，竹瀝一升，合納竹筒中，漆固口，埋入地五尺，三十日成水。
　　又法
　　治理石，以淳醋搔令浥浥，土金盛炭火，熬三日而赤，治之納竹筒中，率一斤，加硝石二兩，漆固口，埋地中深三尺，二十日成水。
　　石腦水
　　石腦一斤，硫黃一斤，合檮納竹筒中，埋之，十日成水。
　　雲母水
　　取熟授雲母粉一斤，盥水二兩，石水一兩，攪搔令浥浥，納竹筒中，入地五尺，二十日成水。
　　又法
　　治雲母粉，以桂水、戎盥、水分等搔令浥浥，納竹筒中，率加硝石二兩，漆固口，如上法，埋地中深三尺，並空井元水者蓋之，二十五日成水。盛以銅器，置濕地，名曰雲英液，以凝化石九英。
　　黃金水
　　以金一斤，綠礬二斤，納生竹筒中，漆固口，納華池中，五十日成水。
　　白銀水
　　以白銀一斤，麥醬清二升，淳酒二升，赤黍牡刻酒一升，合納竹筒中，漆固口，如法納華池中，三十日成水。
　　鉛錫水
　　削鉛二斤，相和硝石四兩，合納筒中，漆固口，如法納華池中，百日成水。
　　玉粉水
　　玉粉一斤，芍藥灰一升，白犬血一升，臍蟾十枚，檮絞取汁合檮，納竹筒中，漆固口，如法納華池中，三十日成水．
　　又法
　　取白玉如堵肪者，以蟾蛉汁塗之，即消潤如餌，即粉解治之，以棠梨實屑粉蟾蛛，一日一夜化為水。
　　取土龍汁，和雲母水，以搔玉粉令浥浥，銅跳盛之，一宿化成水，名日玉漿。
　　漆水
　　漆一升，大宿蟹十八枚，覆之，五十日成水。
　　又水
　　取淳漆一斤，置銅器中，以大宿蟹十八枚，納漆中，一宿化成水。復以雲母粉一斤，納漆中，一宿化成水。復取白玉屑粉三斤，納漆中，三日化成水。名日神漿。以藥汁即徹視神明，光于四海，元所不通。
　　桂水
　　粉桂一斤，蔥涕三升，合納竹筒中，蒸之，三日三夜成水。
　　又法
　　治桂屑，以白蔥汁搔浥浥，復以山中露水，若雨雪及千里流水皆可，以搔雲母桂令溫，置生竹筒中，率一斤加硝石二兩，塞飯中，蒸之，三日三夜即化為水，名日木石得。
　　鹽水法
　　治下篩鹽，以水搔之令浥浥，薄削筒令盛之，重密塞其口，埋入地四尺四寸，以水濕其上，四日成水。
　　右三十六水法，古本省要，易可遵用，而諸石中亦有非世所識，丹藥不盡須之者。其朱點頭十五種，是後薦之限。石名既同，所以合此也。
　　石膽水
　　治石膽一斤，搔以淳醋浥浥，納竹筒中，硝石二兩覆薦之，漆固其口，以飯瓶瓶盛醋，納竹筒於中，埋入地深三尺，十五日成水，名日雲梁石洵。
　　銅青水
　　治銅青，搔以五洵水，沒令浥浥，納竹筒中，一斤加硝石二兩，漆固口，埋之如上法，十五日成水，取蒸消之，名華龍汐，狀若青碧，一名雲英洵。
　　戎鹽水
　　治戎鹽一斤，搔以土龍汁氾浥，納竹筒中，一斤加硝石三兩，漆固口，埋地中探三尺，十五日成水。
　　鹵鹹水
　　治鹵鹹，搔以淳酒令浥浥，納鐵器中，炭火上熬之，三日三夜赤出，治之。納竹筒中，一斤加硝石二兩，漆固口，埋地中入三尺，十五日成水，名日金溜液。
　　鐵華水
　　取鐵華，治之以雲英鹽水，搔令浥浥，納竹筒中，一斤加硝石二兩，漆固口，納獻瓶瓶醋中，埋入地三尺，四十五日成水，名日玄靈金慈汐水，可以仙。
　　鉛釭水
　　以五勺輩霜雪，以合金翁華粉，搔以雲英鹽水，令浥浥，納竹筒中，一斤硝石二兩，漆固口，置龐瓶瓶醋中，埋入地三尺，以馬通火塭之，三十日成水。
　　釭水
　　治積雪，搔以黃輕水銀，令浥浥，率一斤釭粉，用水銀三兩，納竹筒中，漆固口，置獻瓶瓶醋中，埋入地三尺，馬通火媼，三十日成水，名日流靜。深邃處按此方合，萬元不成也。
　　高起日：當先投漬酒五石，於所止流水之中，若地無流水，當作井。如上投酒於井中，以鎮地氣，令學者皆飲食此水也，發火贏火也。頓火之者，令糠火至際一寸也－。傳授神經，皆約齋盟，用金魚一兩，玉龍銀鍛，以代剪髮歡血之誓。今世無此物，又不可虛涉乖儀令。謹撫青布四十尺，以准金魚之信。帛絹四十尺，以承銀環玉龍之約。並奉有經之師，師當將散施山柄之客，不得自割以為身用。所以明天約也，永無私矣。違盟則四極有法也。作丹忌日
　　春戊辰，夏丁巳、戊申、己巳、丑未辰，秋戊戌、己亥、辛亥、庚子，冬戊寅、己卯、癸酉、未戌。及壬丙、戊丁、亥土、戊癸、辛巳、日建、日殺、反支、元季、孟仲、季月、收閉、晦朔、上朔、八魁、往亡、留後日，皆凶，作藥不成矣。作六一泥，亦須擇日，即吉。
　　三十六水法竟