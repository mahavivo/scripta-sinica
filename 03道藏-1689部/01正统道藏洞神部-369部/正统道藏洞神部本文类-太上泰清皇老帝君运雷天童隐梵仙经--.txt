太上泰清皇老帝君運雷天童隱梵仙經
　　經名：太上泰清皇老帝君運雷天童隱梵仙經。撰人不詳，約出於宋元。言召遣雷神將師之符咒秘法。一卷。底本出處：《正統道藏》洞神部本文類。
　　太上泰清皇老帝君運雷天童隱梵仙經
　　唵風火雷兵嚇吒大神，唵都嚧呢耶唵黑殺那耶。皇天生我，皇地載我，日月照我，星辰榮我，諸仙舉我，司命與我，太乙任我，玉宸召我，三官保我，五帝衛我，願□□隨我，天官傳我，受法靈童，地官有勅，雷部侍我，水官有令，火氣合迎，諸龍聽我，上徹玉清，都天五將，噉雷發聲，玉帝有勅，南宸佐我，北斗輔我，金童侍我，玉女從我，六甲直我，六丁進我，天門開我，地戶通我，山澤容我，江河渡我，雷電隨我，八卦遵我，九宮遁我，陰陽宗我，五行扶我，四時成我。唵吽咕吒，披頭散髮，各變真形。天蓬元帥寶印照我，天猷元帥持戟衛我，翎聖真君扶劍守我，玄天真武水火助我，四瀆護我，九龍遶我，甘雨從我，雷火隨我，閃電照我，二十四炁輪將直我。吾身神光，虛梵日月，與天為誓，□□□□。唵九天离高明神，唵咇咣勅煞攝。唵摩吒臨□□□星，唵咭叹吒唵攝馘吒，唵嚥炁和，中養三魂，內育七魄，雷公電母，隨鼓而擊。唵飛毛羽吒攝銅牙鐵爪，唵充南北攝至東西臨色馘逐飛空，黃中理炁，黑暗蕩蕩，震起斗牛，神奔鬼愁，三令閉塞，五申徘徊，金神騰駕，木郎大神，水沖玄戶，火降高明，土安五宮，日月朗明，龍虎交橫，風雨應生，江河倒逆，山嶽摧傾，沖天破地，萬丈興行，所求者得，所向者成，所欲者合，所謀者遂，天罡大聖，河魁尊神，種種變化，與道合真，何神不使，何令不行，左有青龍，右有白虎，前有朱雀，後有玄武，上頂華蓋，下躡魁呈，神通光嚴，威震十方，愛我者生，惡我者殃，謀我者死，憎我者亡，靈童神女，破邪金剛，三千六百，常在我傍，執節捧符，與我同遊，太上攝景，天大吉昌，二十四將，與星歷俱，祛龍跨虎，收斬妖精，稍有違令，牒送雷霆，急急速攝攝。
　　唵嗔音田吒音邦命囉耶阿送陀嚀嗔呤耶，北帝黑剎，嚴嚇威神，轟天霹靂攝。乾元救晶，勅負風猛吏，追風使者，風伯道彰，趕龍奔霧，風雲疾興，引雷使者，電光發興，風起巽戶，罡布箕星，三台輔我，飛雷震驚，風伯雨師，急降黑雲，雷公掣電，所往無虞，入海天門開，入河地戶出。九天勅令都天元帥，唵欻火奉令五帝雷公，陰陽雷公，四令雷公，六甲雷公，霹靂雷公，發水雷公，八風雷公，十雨雷公，六道雷公，掣電雷公，興風雷公，行雨雷公，五嶽雷公，四瀆雷公，八節雷公，六候雷公，大川雷公，溪谷雷公，江河雷公，四海雷公，鳴鼓雷公，轟輪雷公，火車雷公，火輪雷公，移山雷公，走石雷公，興雲雷公，洒雨雷公，行雪雷公，布霜雷公，打瘟雷公，驅邪雷公，光明雷公，黑暗雷公，火印雷公，破陣雷公，金玉豐隆，所求皆至，世間珍寶，由吾所聚，天下鬼神，受吾所驅，有一不從，雷斧速誅，明離大神。有功之日，名書上清，身中之神，自然清靜，太玄保舉，玉班有名，前排力士，後擁天丁，驅雷霹靂，飛走火鈴，城隍社令，不得留停。唵囉□吒袪役天丁，五方使者，霹靂大神，勅誥奉行，急急如太上皇老帝君律令！
　　太上泰清皇老帝君運雷天童隱梵仙經竟