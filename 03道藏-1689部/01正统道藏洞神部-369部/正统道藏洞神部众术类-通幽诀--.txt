通幽訣
　　經名：通幽訣。撰人不詳，約出於唐宋間。兼書內外丹訣。一卷。底本出處：《正統道藏》洞神部眾術類。
　　通幽訣
　　訣曰：寶丹本乎一物，而生二。二主火，寄位丙丁，生於甲。初九，潛龍一爻生，建陽在子，天符發泄，驚墊受氣於母。母者土也。道生於一，一生二，二生三，三者陽極之父母。陽者，天地之精，故名三五與一，還丹之本基。
　　天符者，日信。日者，天地之元精，五行之始照。曜以事繼日，以日繼月，以月繼時，以時繼年，所以記遠近，別異同也。
　　初分混沌精氣陰陽，斗建十二辰，推移運轉，刻漏不停，發泄交媾，萬物化生而成形。天符者，信也。能發泄萬物，運動返本，而成精氣。潛運結為精，精化為砂，色稟南方丙丁火，外陽而內陰，主男，日之陽魂。日月之華氣，照曜天地。太陽太陰沖和之氣，交騰受氣，一千八十年結精氣。
　　丹砂天符照曜，又一千八十年，成丹砂，名硃砂也。陽中陰，號日太陽、朱雀石，主水。元和之氣未足；日丹砂。亡萬天鉛，帝男精，龍女血，化南作北，抽出未化為陰汞，主水。水數一，故云汞生於鉛，陽為臣也。天鉛神水，天符運動，照曜丹砂，養育又一千八十年，天火化為太陽，陽氣足，陰氣衰，陽氣盛滿流縊，迴而自生色，稟北方壬癸水，外陰而內陽，主女月之陰魂，非人間之凡物。故之赤水中自生者，流為陽汞，名曰天鉛之精，黃芽之祖。是日月之華氣水，化為天然還丹。
　　天符又照曜一千八十年，合四千三百二十年，元氣足，自然成還丹。天然伏火黑色，轉北成西，西主金，金數四，水基也。故知三五與一，天地至精。三者火也，五者砂之父母，一者砂之元祖。輪還運轉，精氣元和，相感成形，不越於一。一者，夫道之本宗，水也。學者不悟硃砂是鉛，鉛中生子是金。即一物陰陽，運動自制伏，陽中陰，陰中陽，玄中玄，名日玄武石，轉水成金。故云：砂產於金陰，為君鉍金。天符運動，都計四千三百二十年照曜，父母養育，成天鉛，自然還丹。
　　訣曰：後聖用火喻爻象，月計三百六十時，年計氣候四千三百二十時，合四千三百二十年，氣候喻合，天符自然還丹。故云：硃砂汞金水，龍虎五行，合體歸一，無二得五。以地符依卦節氣候運動，以成金丹。
　　訣曰：其丹砂精魂，出自中華十二分野內，主一宮坤地西南隅，其寶天地至精元氣，以日月天符運動，交媾在五。五者，戊己，中宮土也。所生之處，生於福德山崗形勢之地，氣候骨肉俱全，水陸草木秀茂，土石堅貞異境，神靈衛侍，陰氣施，陽氣泄，包含孕育，照曜精氣，得土而生，化為丹砂。有砂之處，或晝或夜，或初晴之後，或陰暗之時，即有氣候光彩，往往如日光而出，或沒或見，唯採匠而鑒之。今具載所出土產管屬州縣山谷之名，並異名等。曰丹砂，曰硃砂，曰硃鉛，曰鉛中金，曰天鉛，曰火鉛，曰神水，曰華池，曰陰汞，曰陽汞，曰陽中陰，曰陰中陽，曰水銀，曰五釆石，曰五金，曰七寶主，曰還丹，曰天生芽，曰黃芽，曰五行之胎。
　　州縣山谷名
　　桂府、辰、錦、衡、朗、邵、勾漏、都雲、象都、永、梆、容，湖南等界，山石巖谷，形勢滋茂處，並有。如要採砂精不烹鍊、天然自生出者，但於曾採砂處打石及穴填處，不問新舊，即有之。新阬及古者不定有之。丹砂光明在床，有君臣自然四面，有朝揖而生者，色如未開紅蓮，通透曜日，或如芙蓉，紫色通透，形貌如箏者，或片段稜角成就，分明通光，並為上品。或如雲母片，白光者通透，一云白馬牙，或顆粒兩數，至一二斤者，在石中採得，顆粒碎紅光明者。或片段稜角白光者，入水中不見者。或青光分明，稜角成就者，並為中品。與上品同用，堪為至藥。或有鐵色者，及竹溪谷、土穴、並水中採得者，或顆不定分兩多少，及掬得末砂，並為下品。但川源滋茂，抽得液制伏，只得治世疾，不延駐，不堪為至藥。亦比人之百寮，為上中品，無名位者為庶品。則卑賤無自專之分，不能致人非常之事。故喻云：只治世疾，不延駐。
　　天符，日。《春秋》天符之日。日者陽之精魂，天之理也，故照曜光明。《淮南子》曰：積陽之熱氣，交騰為火。火之精為日，光明威精之義也。又云：日生於甲，重陽之位。火生於震，震位辰巳。震為長男，巽為中男，南火之父母。火曰曾，木曰青，萬物之使，故云曾青。
　　陰符，月。《春秋》陰符之月者。陰之精魄，地之理也，昭一曜光明。《淮南子》曰：積陰之寒氣，交騰為水，水之精為月，滿而缺者，感日之義也。又云：月生於庚，重陰之位。水生於兌，兌為少女，水之父母。所以男依日束立，女之象月，生而西端。丹徑之丹砂，日月之華氣，性命之根基，與內外元和，般載成形，餌之故長生不死，日月之感精，故曰陰符。月之所生，日之所育，陰陽用事，生成依於母，母曰土。
　　日月二寶，是天地至靈。卑情感精，變化照曜，結成砂，始名朱雀石。七十二石最尊，莫過於汞。感於二十四氣，通於二十四名，變化成丹。烏餐成鳳，蛇餌成龍，人食長生，天地同壽，收人魂魄，返老歸童，呼吸風雲，玉女來侍，即大丹之功力也。
　　訣曰：鉛者，即砂中抽出之液，主水，陽中陰，汞也。從砂中自生出者，主金，陰中陽，汞。
　　訣曰：是以不容之木，受制於金。金孕水安，水必存金。木孕火制，火必假木。所以鉛水制汞水，鉛火制汞火，水合其性，火合其形。
　　訣曰：鉛水者，是砂中自生出者，主陽汞。汞水者，是水中抽出者液，主陰汞。是鉛水制汞水。又云：鉛火者，自生之金。汞火者，是抽出之液也。水是鉛火制汞火，多不曉此，故名金汞道耶。
　　日者，是太陽之火精，即朱汞，為龍是也。月者，是太陰之水精，是鉛銀，為虎是也。龍者，陽之氣。九之極數，木之無也。虎者，陰之氣，四之極數，金之有也。
　　訣曰：以無制有，合成其道。故云：丹砂木精，得金乃並。參銖不偏，至聖至靈。世人不悟，見金視之如土。
　　藥歌曰：太玄陰符，道生陰陽。陰陽生五行，五行合而為還丹。故名龍虎。天有三尊，日月星。地有三尊，江河海。人有三尊，君父師。身有三尊，三丹田。藥有三尊，土火金。故乾坤者，上下父也。坎離者，水火為藥也。震巽者，運卦也。運經三載，自然還丹，即太元之氣，何以不成丹矣。
　　訣曰：計一萬二千九百六十時，大小月及閏月並不在用很，歸其實數也。一氣不足，與瓦礫無殊。萬象精通；神靈自契。
　　訣曰：陰陽運轉，氣化為精，精化為朱，朱化為汞，汞化為金，金化為藥，故號金砂，名曰大還。大還者，返歸之義。丹者，赤色之名。汞者，本體是金，金水相制，故號金砂，運本體得稱大還丹．
　　土是陰符，戊己中宮五符，一云五氣金鼎。
　　訣曰：五氣制伏不飛，能生五彩，返歸其母，餌之長生。
　　訣曰：丹砂，流汞父。戊己，黃金母。母數五，五是土，用土為鼎，制伏號曰金鼎。土能生萬物，金是土生，故為金父。母者，金本生土，故曰土母。水以土為鬼，土填水不起，戊己之功，名曰五符。
　　汞者非土不可制伏，土王金鄉，三物俱求，依象帝王。如人主有道，即四方來貢。但辨得真鉛汞二物，即是第一鼎法。故為三物一家，都歸戊己，金水無土制馭不成丹。
　　土母，季王十八日，餘日休廢囚死藏伏。凡伏鍊金鼎，推究陰陽，精氣返還，刻漏不停。
　　雄黃喻土，而定四夷。土者生金本土。雄者男，黃者土，能偃水土，是金火，非關雄黃。鼎主外上名五符。世人不悟還丹本之父母，錯用金銀為母，或為鼎器，故元氣不離於五，五不離於元氣，混其名即一，辨其功即殊。元氣者，五才之君。五才者，元氣之臣。君相臣臨，而不可去也。金丹用其元氣，不越於五，五者五符也。五符者，氣。氣本無形，因精而生，內外含真，得餌不死不生。金鼎藥之表轄，表者氣也，轄者鼎也。鼎象雞子，外白裹黃，與汞柑合，是用白金為器，器不離於五。五者土，土者生金之土，委曲相制，似使無虞，令水不逃溢，戊己之功也。
　　訣曰：提劍偃戈，籠罩四方。提劍者，金精本氣五也。偃其戈戟，如水得土而不流，是金死於土也。大丹之基，丹砂。丹砂是鉛，本生於土，死亦歸依於土，是用生丹砂土也。世人知之有數。鼎之異名，有曰外神水，曰華池，曰神室，曰匡郭，曰表轄，曰五氣，曰白衣，曰丹衣，曰母舍，曰金鼎、曰神廬。
　　訣曰：五氣者，其大籠罩八隅，小則潛藏一毫，吐坤嘔輸，出有入無。
　　訣曰：流珠九轉，化為黃白。自然相使，一陰一陽。曰道須伏於金鼎，中宮之功，神通自在，孕育制伏，故云金鼎。
　　夫金丹，天地日月元和之氣，照曜潛運，成為丹砂，砂中迥然而自生，乃為還丹。如人育孕男女，皆由父母陰陽精氣相成，而有還丹，象男女。男生而覆，女生而仰，非但在生，死亦如此。但投於水，雄者覆，雌者仰，天使其然，非干父母教令。金水在於鼎中，象男女弄戲，男上女下，自得情意相符，以成其道。
　　訣曰：金丹雖得元基，須知本父母養育制伏。父者，火之陽氣也。父能發泄運動而成之。母者，土之陰氣也。母能含育生之。母主中宮黃，黃者土，是生金之土。丹砂初分受氣，依於土而生，故云黃芽之本母也。得陽而成，得母而生，故名土釜，曰母。土者，五行之土，生成土也。水火木金土，各居一方，運動正位，火來剋金，土來剋水。水者，丹砂之子。土者，鼎。火者，運動相伐，而成形，得土相生。土能制水，本氣相感，以成大道之宗。故云：知白守黑。世人盡不知同類，相從相生，相剋相制，以金生水，以土為鬼，土填水不起，戊己之功，名曰五符金鼎，知者無一焉。
　　地符火木之精
　　訣曰：地符，火者。火能爨熟萬物，以育人民。火者，甲之本陽之元氣，結媾交會，同日月之精氣，歸一無二甲之精。火數二，生數三，成數九。九者，陽之極數，陽氣也。甲曰曾，木曰青。萬物之使，束方青龍木。木是火之父母，火木之子孫。震為長男一爻生，巽為中男二爻生，故火生辰巳。離為中女二爻生。陽丙子寄位也。木孕火制，火必假木。三者，木之精，正陽之道，甲乙之位日。天符，信也，能發泄萬物。月，陰符，能生育萬物。土，陰符，能生育萬物。火，地符，能爨熟萬物。金水元氣，並同陰符，能生育萬物。《直符手鏡》喻日月六十四卦，六爻發泄，運動，天符，以成金丹，餌之羽化，子明之力也。混元皇帝真君，歷代變名，叔陰陽統略，五行相類，《周易》爻象，直符《參伺》，如符若契，觀察天地徘徊，陰陽輪轉，子午正位，卯酉相望。十一月一陽生，萬物生也。五月一陰生，萬物結也。春生秋殺，自然之道也。
　　訣曰：用火微微，不失節候。萬物自熟，河車之義。
　　訣曰：子者，火候先在抽添。一云河者，北之位。車者，般載之義。一云子是金，河是水，故曰子河車。
　　地符直卦節候進退圖
　　訣曰：本用四卦法，日月四時，直符循環，一如車腳，轉運陰陽，成數造化，載運萬物。故在律紀月節，有五六諱，奉日使兼並。六十四卦，剛柔有表裹，朔旦長直事，至暮蒙當受，晝夜各一卦用之。次序既末主晦爽終，即復更始進退爻象，並在此直符。從一至九，金虎吐精，用訣直符，不載於此。
　　訣曰：託附陰陽爻象，六十四卦立喻也。但發泄用火之時，便是十一月用事，受陽節候也。
　　十一月初九，潛龍勿用。地雷復，豫直。十二月九二，見龍在田。地澤臨，萃直。正月九三，君子終日乾乾。地天泰，否直。二月九四，或躍在淵。天雷無妄，大壯直。三月九五，飛龍在天。天澤履，夫直。四月上九，亢龍有悔。純乾直，陽氣交騰。
　　右陽生六位，極陽之卦，亢龍大過，法象於天，故云自子終於巳。
　　五月一陰生。天風妮，小畜直。六月二陰生。天山遁，大畜直。七月三陰生。天地否，泰直。八月四陰生。風地觀昇直。九月五陰生。山地剝，謙直。十月六陰生。純坤直。
　　右陰生六位，極陰之卦，氣潛伏法象於地，故曰自午訖於亥。
　　震主春木。生三，成八。離主夏火。生二，成七。
　　訣曰：證前十五日白，月火木用事，故七八也。
　　兌主秋金。生四，成九。坎主冬水。生一，成六。
　　訣曰：證後十五日黑，月金水用事，故九六也。並是直符六爻，用節卦翻譯氣候，五行相剋之數。故知七八數十五，九六亦相應，道自畢也。一二三四五，並是五行之基。
　　訣曰：一者，北方壬癸水。二者，南方丙丁火。三者，東方甲乙木。四者，西方庚辛金。五者，中央戊己土。
　　經曰：父少而子老。父者，天鉛，丹砂鉛也。子者，從父而出，金黑鉛，故父少而子老。子不定，父數世五。水火金木土，五行移易萬物。五日一候，五五二十五，故父年二十五也。子數不定，子年般載，運動不定，故知父少而子老。舉世不知萬物，從五行而生成父母也。
　　用火
　　訣曰：六爻直符，運卦用火，斤兩從純坤起，終於坤，周而復始也。
　　訣曰：一月換一鼎，故用九鼎，即止。第十鼎任意消息，用不用並得用之轉妙，綠是生金之本氣也。故云土釜，土釜曰母，母金鼎也。
　　訣曰：其金鼎依運氣候，十五日金性滅，三十日成丹。運至十月，不用本土為鼎，子母脫胎，九轉九鼎。九者，火用事。鼎者，母用事也。凡丹象人、從受氣後三百七十日而生，九月是陰陽俱盛，十月土王，故子母相分，故名脫胎。
　　還丹象人，四氣足而生，亦如嬰兒，乳育三年，大元氣足，而成金丹。乃為黃譽，變轉卻歸北方，黑色通透，始得．名大還。世人不知之矣。子是藥，母是鼎，感氣相生，相產相伏，相制相殺，迭盛迭衰，昇降在鼎，飛伏上下，陰陽相管，交會吞食，四物相薄，君臣相臨。土性生，金性死，火性滅，水性個。四物者，陽中陰，陰中陽。但以本土為軸轄，直符運動，故有四物，各居一方，四物性並滅，歸一返本，故名金丹。
　　訣曰：守運一年，餌一兩半，凡病不侵。二年成白道，可餌半兩。三年大元氣足成赤道，可餌一分，住世死籍不錄。刀圭制汞為白道，五年，麻子大，餌七粒，以刀圭點鐵及汞各一斤，並成赤道，守九年畢，法餌三粒，三尸九蠱盡出，長生不死。能化五金八石，盡瓦礫等，隨本色形成寶。又用火法曰：所立指喻爻象，手鏡火記斤兩，託附陰陽，隱祕變化之機，苗裔略同，用之正訣。假令十一月建子，一陽生爻動火，生數二，成數七，運動般載，如車輪。一月一陽生，加至五月一陰生，一月退一陽爻，至十月歸於土，終於坤，周而復始。
　　金丹是日月運動，自然成丹。因燧人改火，後聖用之，同於天火，造化至在，更漏分明，節候用火，斤兩運動，漸漸如蒸，四時年月刻漏足，以成金丹，火候所然。如驅雞即走，寬又不伏。但依直符爻象，即金水自伏。六月陽終於巳，十二月陰終於丑。
　　訣曰：丹砂，陽氣流珠之精，是立乾坤，運水火，應天符，合三才也。金為月精，以處陰位。汞含離氣，以應陽爻。天地之靈孕，日月之精。否極泰來，陰盡陽生。故云：丹砂木精，得金乃並，三一之道。三者，火一．者藥，故名守一。
　　又云：砂者，藥。金者，鼎。故云：三道由一，併在根蒂。大道至理，得門無二。砂性溫和，無毒，味辛。元氣通靈，萬物不枯，名曰黑鉛。黑鉛者，砂中自然之液，仰月抽出之液。故云：黑鉛入仰月，配合為夫妻。陰魂合陽魄，兩性自和同。
　　訣曰：然用五行，乾坤震巽，直符孕育，從建之初一陽生，子午相應，八八相通，以推移刻漏，日月五星，寒暑來往，晝陽夜陰，交會四十五日一節節相臨陰陽調順潛伏，運動輸還，巡於六十四卦。周而復始，水火相從，處無外物，五金八石，由人之造化。五金，五行也。八石，八卦也。
　　訣曰：水得龍而為雨，火得人而運動陰陽。氣用事萬物長，龍行雨施萬物生。還丹養育造化，不越五行。訣曰：直符初發之時，水淨不失時，文不過九，武不過九。九者，陽之極數。三三如九，大過之極，陰生之首，陰盡陽生，皆順天道，陰陽為之運動。若勻金水，即順節候。失序金水即亡。運動如垂溫抱卵，受氣而生。用事相生相殺，如寒谷變春，陰陽五行所生互用，皆立喻者也。
　　訣曰：精，元氣。本生於南方丙丁火，離，寄位二陽之中一陰生，日之魂，陰汞，水也。受氣之足，移位北方壬癸水，坎，寄位二陰之中一陽生，月之魄，陽汞，金也。水則湛然不動，無為之體也。火則炎動不已，有為之宗。將有制無，合成妙道。故知金生於陰暗之處，始初也，是子午相應。
　　訣曰：金入中宮，太一庚城。含育黃炁，混其元精。赤馬守黃烏，蒼龍藉白虎，制馭本類相從，故曰參同。
　　又云：坎離一二，南北獨為徑。一者，水。二者，火。萬物因水而生，因火而成，火金相伐，水土相剋，以成大丹。
　　直符初發在子，十一月，從震而生。四月火王，極陽合退。又從巽生，二木漸順。汞初伏雖乾，未是火丹。守運三節名丹砂，五節名金砂、一年名長砂，一名小還丹，二年名還魂丹，一名中還丹。一千日受氣足，名炁獸大還金液丹，餌之不死。
　　訣曰：修金丹不悟玄理者，蓋為不悟丹砂，是鉛造化根本。迷迷相指，錯用凡水銀、凡鉛、金銀、雄黃、曾青。不知凡鉛是世銀之母，雄是藥之子，砂是鉛之母，黃是土，土是砂之父母。曾屬甲，火之父母。青屬木，位束方。世人不悟，錯用水銀、凡金銀鉛、雄黃丫曾青為藥，或為鼎器，或為子母，或鍊鉛取花，及雜石為藥，自古至今，未有得者。夫道之根本，神仙之道在一於目前。丹砂木精，得土而生，得土而死，生滅不離於五行，互用更為父母，相伐相生成形也。
　　訣曰：氣能存生，內丹也。藥能固形，外丹也。服餌長生，莫過於內外丹，日月之華氣。華氣者，丹砂元和之氣，並是性命之本。除內外丹精外，五金二青，四黃雜石，磁譽五礬等，並不在議限。
　　訣曰：只如水銀，孤陰寡陽，能腐骨搜髓。金性損肝，銀性損脾，銅性損腎，鉛錫損胃，四黃大毒，並有質性，絕陽而損元和之氣，但指於一金一石，乃非凡金石也。世問六水，皆有大毒。餌之縱目下未虞，終為大害。丹砂如有傍小門制之，能治世疾，小益延駐，不可長生。法曰：用砲硫雄曾四味為器，相伏即得。如用諸毒藥抑遏，感氣聚雜而成，即不可餌也。慎之。
　　訣曰：凡鉛是世銀之母，在礦受陽氣足，性自伏火，坏出即世銀是也。
　　訣曰：水銀與丹砂中水銀，形貌雖相似，然象人男與女俱別。丹砂象男，太陽曰之精魂，能留人性命。內自有水銀相制伏，不與外水銀情合、及外物抑遏而得，故益人性命。
　　凡水銀象女，太陰月之精魄，能奪人性命，孤陰寡陽，有大毒，不可餌也。
　　訣曰：水銀陰陽性雖異同，是天地之精，象男女陰陽有異。丹砂有傍小門制之，即用凡鉛為器，匡郭成藥。
　　訣曰：世人不知黃白之根基，錯用凡水銀、凡鉛金銀為至藥。殊不知汞生於鉛，砂產於金。金丹但知鉛本氣而成，何得遺本，存乎外物。鉛者，子，丹之精也。氣者，母，本土生精之土，故名本鉛氣。
　　訣曰：天鉛者，硃鉛也。金本從鉛中生，即是子隱母胎。
　　又子藏於金中，即是母隱子胎。鉛者，黃芽。黃者，土。芽者，砂。土能生芽，故云黃芽也。
　　鉛汞者，本是七寶之良媒，五金之筋髓，解則百事俱通，迷則百途並塞。然鉛制汞能伏鉛鉛汞汞相成合為黃白之道。
　　訣曰：一陰一陽之為道，一金一石之為丹。石乘陽而熱，金得陰而寒。此乃魂魄相應，理勢必然。夫石液定魂，金精定魄，非陰陽感化，諒九幽之可待。故曰：君子好述，淑女之良配。河上姥女，靈而最神。得火即飛，不見垢塵。鬼隱龍匿，莫知所存。將欲制伏，黃芽為根。儻不入黃芽，獨燒水銀，雖器厚盈尺，固塞百重，火動即飛，莫之能止，須臾去盡，不見纖毫，如鬼隱冥中，龍匿水府，縱有離婁之目，亦不能睹蹤也。使水不能東西，黃芽之力也。
　　元君訣曰：黃芽者，五行甲子是也。甲屬木，木是陽之父母。母屬地之氣，冬至後一陽衝，其曰一陽生，萌芽受氣於母土，名甲。甲依土吐，甲以生芽。芽依於母，母曰坤，即是癸之黃芽。六甲之位，囚死休廢，同其一甲，在癸而絕位。五穀五菜，草木茂榮，萬類胎卵，藥物人民，皆從黃芽生，陽氣氤氳，運動地為，胎息為氣。萬物以春夏發泄為黃芽，秋冬收斂同成熟，各歸其色及本味，不改舊容，故名還丹之義，反本也。
　　夫人改常必死，物改色必壞。乃知藥物徑運動，陽氣般載，不改舊容，與天火同造化，還丹受氣，反本也。陽氣照曜，凝結自然之道，故曰黃芽。世人莫知天地三光，清濁初分，人民萬物，皆從黃芽，不越五行而生。黃芽者，萌芽伸屈始初也。因陽而結，因陰而生，陰陽交接。當受氣之時，初為混沌。清濁之後，始有黃芽。在甲曰黃，在句曰萌，在伸曰芽，故名黃芽。乃知元不離於五行，五行金木水火土也。水曰潤下，火曰炎上，金曰從革，木曰曲直，土曰稼穡。
　　訣曰：天地大道，萬物久長，元和之氣，長生不過日月星辰，陰陽五行，盡依土而生，終歸於土。隨四時更變然有期，亦是自然之道。假令毛脂，含受太陽氣一千年，化為伏神。又一千年為琥珀，又一千年為水精。皆是日月之華氣，照曜成精。又假如蟾蠔弄月，蚌蛤有珠。並是採弄含受太陰月華之氣，成胎為珠。其珠是月之陰魄所結，二味並堪服食，偏治肺氣、驚邪、健忘。以木蜜為丸，如麻子大，食後津下三丸蚌珠，能制汞。
　　夫人內脩道德，元和之氣沖融，脩養含道，結精為珠，自然長生。珠居於赤水中，赤水血也。假令禽獸蟲蟻魚蟹墊伏者，皆得元和之氣，所託存生，非關父母教令，得悟之哉。自固其志，音聲相和，物類相感，有無相貫，陰陽抱而全其大道，二氣和合，有無相別，無有相成，成其真道也。
　　河車者，五金之主，亦北之位。水能渡車，般載萬物，輪還不住，是陽居陰位，陰合陽精，金汞相得，故曰河車也。
　　元和之道祖，立天地，調陰陽，四時行焉，萬物生焉。受氣曰命，最靈曰人，人福莫大於生，禍莫大於死。既惡其死，又欲其生，為失道而不得生也。勉之勉之。且余所注類異諸家，義合正經，理契大道，論卦象則火候為先，擇陰陽則藥物為正。參者，雜也。水土金三物，同為一家，如符若契，契其一理，故曰參同。
　　訣曰：萬物非日月不生，金水非火土不成，金水則變化之元，火土乃陰陽之始。天地混沌之時，天地默然，雖未變化，終為萬物之根。金白水黑，相會氣中，狀如雞子。陽燧以取火，非日不生光。犬戎以火鏡盛艾，化之須臾。則火出象還丹，陰陽金火。大唐國內時亦有之，書不盡言，言不盡意。然則聖人之意，其不可見乎。若用凡水銀為金丹者，妄人也。言硃砂未得理者，不知道也。即去真遠矣。或曰：用凡水銀、凡鉛而為之者，無靈。蓋不足悟水銀真鉛之正體，唯讚凡鉛之功效。不說水銀之精妙，必以一事而成，不得兼而美之耳。若用凡鉛為藥，即去道乖遠。若安水銀為金丹，即不是真法。若悟之者，正以水銀、火鉛為主。但得鉛本氣，遇五而成丹，不遺本也。若悟元化，一施妙用無極。若以外物為情，則性不可合。以水銀代汞，則鉛不可親。性不可合三宮，其可固乎。鉛不可親八石，豈能妙乎。
　　金重如本初，金不失其重，日月形如常。陰汞不失斤兩，是日與月金重，不失本初。我命在鉛，鉛不失天。鉛還丹成，金億萬年。鉛者二汞，本一體無二，故曰天鉛。莫壞我鉛，令我命全。莫破我車，廢我還家。鉛者，砂中自生曰鉛。車者，是砂中抽出液曰車。
　　鉛中有金，金中有還，見寶別寶，賢人得道。鉛者砂中自生日，金得火運動月還。
　　真人言金精黃芽，制水不流溢之力，玄水也。金精黃芽同名，自生鉛也。水者，是砂中抽出之液。用鉛不用鉛，不用得長年。用鉛者，是硃砂自有鉛相制。不用鉛者，是世銀之母，凡鉛也。鉛若不真，至道難親。鉛若是真，不失家臣。鉛若不真，凡鉛也。鉛若是真，硃鉛也。寧修鉛中金，是丹砂中自生曰金。不修金中寶，是凡水銀也。聖人明立喻，以示後學也。
　　鼎鼎是何鼎，是用生丹砂之本土為鼎也。藥藥是何藥，是用丹砂中自流生汞為藥也。
　　火鉛是丹砂被日月運動，自生出汞，為火鉛也。水銀，汞之異名，是丹砂陽氣未足，抽出為水銀也。
　　水銀在丹砂中含甲，精氣未足曰女。火鉛在丹砂中含甲，精氣足迴然自生曰男。男女相配，陰陽自得，其情更無異類也。
　　金丹本乎一物，而無外物入之，陽氣運動，故名三一之道。白者金精，黑者水精，其歸一無二。聖人託喻於周易爻象，運動成丹制伏，皆時逆而用之。即魂魄喪亡，如日月交蝕失位，不相賓伏。聖人祕惜之，不肯正論，多有隱祕之言。從此經訣差互，多有不成。有鄙之以失，而起大怨者。金鼎之訣，宜慎守之。凡藥合和，見功難矣。天道祕泄，或隱言玄象，或託附陰陽，僭說人間，言微理妙群，或自迷而不解。自羲皇已來，好道求長生者甚眾，遇而得之者寡矣。擅率胸臆而不鑒悟，又不求師受，自立方書，求出世之方，虛自勤苦名山大谷，朽敗愚儒，求不死者，未見得之。食五穀，縱六情，人在陽，鬼在陰。又不能驅役鬼神，策使陰陽，不得出世之丹，倒皆死沒於世。寒舉綿求以自暖，熱飲水而乘風馭凍，生於陰陽之界，五行所管，食土之物，死歸於土，以身報土，而返本也。若非遇日月之華氣，運轉其精液，三一之還丹，焉能度世。行屍比肩，若墜石投川，往而不返，淪役歸化，實可悲夫。若遇內外金丹，餌之運形駐貌，異常然。可出陰陽之界，五行不管，死籍不錄，鬼神侍衛。
　　訣曰：道書仙傳，祕錄丹經。《龍虎》、《上清經》五相類《周易》爻象，《參同契》歌訣，卷卷述聖人之意。黃帝、老子、宣尼，二十四聖諸仙，並是得道之仙。世人迷遇不會，須修行始得之。次有不顯名之士，得而隱之者，不一以為無仙道者，實愚迷哉。所有歌錄經訣爻象，皆露枝條苗裔，不說徑門。自古至今，皆須師受口訣而成，非有分者，不得而學矣。傳得此訣者，祕之寶之，天道不可輕露泄矣。養虎還自噬，付與不道之人，殃罰七代，謫身為下鬼，長役鬼官，可不懼哉。得其賢人，猶須探蹟，內行不二，徵兆有分，始可傳受。仍先虔志，啟告百靈，分誓立券，方可傳之，切宜慎之。
　　修行不二，至藥無雙。夫人道合元理，自然可遇。必須勤苦疲勞，無怨，不可倉卒，漁獵而得之。遇明師，悟於一言大藥，只有一門。而三物水土金，非人問水土金凡物等。得之魂魄歸，長生不死。但行不二之心，師必自至矣。金丹內丹得門，餌者不死，與天地齊畢也。
　　叔訣長生，號肘後訣，以示後學不悟之者。其造鼎並入金，及直符用卦刻漏，並不載於此，知道者審而詳之。
　　不變色硫黃法
　　取鴨子去黃白了，以紙拭其中令淨，其口須小，候裹乾，取黃細研，以雞子白拌令浥浥，入鴨子中，以筋頭築令實滿，口上以雞子白和胡粉固令密。即以黃丹和雞子白為泥，泥鴨子周迴，可厚二分許。候乾，以黃泥泥，令厚二分，曬乾。又以鉛細細裹之，可四五分，已來三如之。叢立於鐵臼中，消鉛汁淋取一半，候玲，又淋以沒頭，頭上可厚五六寸。即臼外如泥火爐法，三處安火，常令臼微熱，不令鉛銷。至第十四日，即大火令鉛銷，銷即浮出收。候玲開之，已伏火，其色不變，可作伏汞砂子匱。用一兩伏了者，勾得半兩生者，五日伏火亦堪。
　　服木方
　　木一斛，水清諍洗，乾，細檮為末。以清水二斛煮令爛，以絹絞取汁，於銅器中湯上蒸之。又入白蜜一升，乾棗去核爛研，令皮肉相得，取一升入木中，攪令相入，如脯狀。日服如彈子大，三四枚，百病皆除，萬惡不傷，面有光澤，耳目聰明，三年顏如女子，神仙不死。
　　又方
　　木一斛，淨洗，乾，檮為末。大棗四斗去核，酒五斗和，慢煎攪令成煎。日服李子大，三丸，百病不傷，面如童子，耐寒凍。
　　通幽訣竟