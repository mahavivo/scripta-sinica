神仙養生祕術
　　經名：神仙養生祕術。據稱為復趙永寧二年（織7）黃門侍郎劉景先從太白山人傳授，徒向北宋道士抱一子（陳顯微）校正。一卷。底本出處：《正統道藏》洞神部眾術類。
　　神仙養生祕術
　　太白山人傳後趙黃門侍郎劉景先受宋抱一子校正
　　其一靈砂
　　靈少一料石七斤　水銀一斤　硫黃四兩
　　先將硫黃化開，次下水銀，炒成砂子，住火了。或是湘陰瓶，或是西蜀嘉定瓶，或是沙瓶老酒瓶，甘泥固濟，三寸厚，陰乾，裝入瓶內。用鐵燈盞一箇，坐其口盞內，水長要不乾。用甘泥固濟口縫，留哨眼一箇，用鐵線一條，穿定燈盞瓶耳，入爐。用炭一百二十斤，早晨下火，至來日早晨住火，晌午出爐，打破瓶。取出要做心紅，研為細末，若做靈砂，再有別法。
　　其二心紅
　　水銀一斤　硫黃四兩
　　先將硫黃化開，次下水銀，或是湘陰、西蜀嘉定瓶，或是沙瓶老酒瓶，甘泥固濟，三寸厚，陰乾，裝入瓶內，用燈盞一箇，坐其口，盞內水長要不乾。甘泥固濟口縫，留哨眼一箇，用鐵線一條，穿定燈盞瓶耳，入爐，，用炭一百二十斤，早晨下火，至來日早晨住火。午時出爐玲定，打破瓶取出，揀了核子，研為細末，用水五桶，或是盆甕，一處再研之。伏時或是盆甕內坐起水定，上面是板紅，第二是二紅，底坐是心紅，用刀劃開，用花日頭曬，用銀紙包裹，隨更用紙包。
　　其三死汞
　　水銀一斤　黑錫一斤　山澤一斤
　　黑錫打成盒子一箇，山澤打成盒子一箇。山澤盒子先裝水銀，封閉不透風。錫盒子盛銀盒子在內，入鐵鼎內，用赤石脂、生蜜固濟鼎口牢固，用鐵線上下縛定，入丹房靜室處，用炭二百五十斤，戌時下火，來日卯時出，打開鼎，不見黑錫不見汞，山澤二斤任意使用，此是祕衍。
　　其四點白
　　砲砂四兩　膽礬四兩　雄黃四兩　雌黃四兩　硝石四兩　枯礬四兩　山澤四兩　青鹽四兩，各自制度
　　右為細末如粉作匱，用樟柳根、鹽酒醋調和為一升，用甘鍋一箇，裝雲南銅四兩，入爐，用風匣擴，又瓦蓋鎔開，下袖砂二錢攪勻，次下前藥二兩，山澤一兩，再繃混茸一處，住火，青如滑池內玲定，成至寶也，任意細軟使用。
　　其五拔毛
　　山澤一兩　白礬一兩　砲砂一兩　水銀一兩　白鐵一兩　膽礬一兩　硝石一兩各自制度
　　石斫為細末，甘鍋一箇，用銅半斤，入炒煉三便如桃花色。甘鍋一箇，下銅二兩，於在爐內，炭火燒之，用風匣繃，．一瓦蓋之下，山澤五錢，袖砂半錢，混茸再下前藥二錢半，住火，出爐，走滑池三便，再入甘鍋，消成至寶，任意使用。或作細軟，或作器盒，此是祕訣也。
　　其六縮賀
　　用白錫十斤，鑄成牌子，縮賀勝如法，人問世罕聞。闊一寸，長三寸，頭上留眼子一箇，用篆豆鐵條穿牌子，放在池內，不要著地，三七二十一日取出牌子，鐵鍋內化開，再鑄牌子。八十一日取出化開，再鑄成牌子。一百五十日取出化開，再鑄牌子。三百日取出化開，再鑄牌子。六百日伏火為度，更著鐵鎚為度，造成器盒。如要做細軟，再六百日成至寶，千年不變，此是祕衍也。
　　其七作池
　　方圓二丈，七尺深，用磚砌合麻，搗石灰泥縫，池上蓋廁室，存大糞，可用五尺深，別無疑慮，經心修時，用錢馬獻供，不許人知，泄漏天機，非人勿示。
　　其八潑銅綠
　　用銅十斤鑄板，用銅鍋一口，淳醋一檐，袖砂一斤，與醋相和，用火燒煎，火常不離，用藥醋澆板。到二時辰住，刮去綠再澆。如板白剩三分，不用。將澄綠就便培乾，任意使用也。
　　其九作線頭
　　用黃牛膝骨一箇，旋成珠子，如豌豆大，鑽眼子，用銀箔百十餘箇，金腳信一錢，用處磁內煞研細，口含膠水，旋旋的吐在碗內，研一遍，用清水淘一遍，七遍為度。用線一條，一頭結猾拙，一箇穿珠子，用新筆一管，塗箔在珠子上。又用冷綿花按定，如有毫光者為度。如淡再度入口，不退色為度。任從使用，非人勿示，不問大小，隨意做造，此是祕衍。
　　聚八仙點阿
　　其一
　　桑花　槐花　梔子花　皂角花　白鶴花　蜜蒙花　款冬花　地棠花
　　右八味各二兩，研為細末，用蜜一斤，於銅鍋內化開，隔年蔥白不拘多少，點蜜滴水不散，下藥一兩，姜黃半錢，住火攪勻，坐水盆內定，任意使用。
　　其二
　　松花　地丁花　皂角花　蜜蒙花　桃花　黃茨梅花　黃菊花　杳花各一兩
　　右為細末，用蜜一斤，於銅鍋內化開，用隔年蔥白五七根，用手攪蜜，滴水不散，下藥一兩，姜黃半錢，住火攪勻，坐水盆內定，任意用之。
　　其三
　　金剛花　兔絲花　芙蓉花　夜合花　曼陀羅花　白芍藥花　木刻花　白樟柳根花各一兩
　　右為細末，用蜜一斤，銅鍋內化開。用隔年蔥攪蜜死，滴水不散，住火攪勻，下藥一兩，再攪勻，下姜黃末一錢，坐水盆內定。
　　其四
　　松花　曼陀羅花　蒼耳花　桑花　蜜蒙花　牡丹花　銀杏花　春花　杏花各一兩右為細末，蜜一斤，銅鍋內化開，用隔年蔥白汁點蜜死，滴水不散，下藥一兩，姜黃末一錢，住火攪勻，水盆內坐。
　　其五
　　金盞花　望江南花　摘金盞花　白葵花　皂角花　桑花　梔子花各一兩
　　右為細末，蜜一斤，銅鍋內化開，用隔年蔥汁點蜜死，滴水不散，下藥一兩，姜黃一錢，住火攪勻，入水盆坐。
　　其六
　　黃菊花　曼陀羅花　蒼耳花　望江南花　白鶴花　松花　皂角花　桑花　苦參花　黃羌花　天仙子花　白牽牛花　甘菊花　蜜蒙花　款冬花　黃茨梅花　梔子花　珍珠花　地棠花　牡丹花　春花　白芍藥花　金靈子花各一兩，曬乾
　　右為細末，用蜜五斤，銅鍋內鎔開，用隔年蔥五斤，取汁入蠟，內前藥一斤半，攪成一塊，丸如彈子大，重二錢半。蜜一斤，銅姚子內化開，下藥一九，藥化盡去了甜味，滴水不散，坐入水盆內，如色淡加姜黃末一錢。
　　其七
　　青蒙花　皂角花　銀杳花　桑花　狗兒花　臘梅花　西瓜花
　　右七味各一兩，蜜一斤銅鍋內化開，用隔年蔥白，攪蜜死，滴水不散，下藥一兩，姜黃末一錢，住火，攪勻坐
　　用。
　　其八
　　金錢玄胡　白玄胡　瓜簍根　甘草　桑黃卜固因各等分
　　右為細末，蜜一斤銅鍋內化開，用隔年蔥白攪勻蜜死，滴水不散，下藥半兩，姜黃半錢，住火攪勻，坐用。
　　歌日：
　　金錢玄胡瓜簍根，甘草桑黃卜固因。
　　百花一斤藥半兩，此法益利勝燒金。
　　其九聖蠟法
　　蒙豆粉十斤　梔子二斤　因粉鵝黃色蠟一斤
　　右置銅鍋內化開，下粉一斤，松花一兩，有松花下一斤，元松花下半斤，住火，攪勻乾，盆內坐用。
　　其十
　　寒水石五斤　姜黃四兩，攪勻為末，二味和為一處
　　右為細末如粉，細蠟一斤，下藥半斤，住火，攪勻乾盆，坐用。
　　其十一
　　白膠香十斤　用茄桿灰五斤
　　右淋水一桶，煮白膠香，共升黑息為度。蠟一斤，銅鍋化開，下藥一斤，姜黃二錢，住火，攪勻乾，坐用。
　　其十二
　　陳葵子一斗，炒香熟去皮，研為細末，十斤。姜黃末一兩，一處攪勻。蠟十斤。銅鍋內化開，二味和一處，住火，攪勻乾，盆坐。
　　其十三造白蠟法
　　烏柏油五斤
　　右銅鍋內化開，住火，用綿濾過。蠟十斤，銅鍋化開，下入烏柏油一處，住火，攪勻，分作三塊。
　　其十四造黃蠟法
　　松花四兩　黃米粉二斤　梔子二兩
　　右熬水同粉黃色曬乾，蠟一斤，銅鍋內化開，共藥一處攪勻，住火乾，盆坐用。
　　其十五
　　慕豆粉一斤　寒水石一斤　葵子末半斤　蛤粉一斤　姜黃末一兩半
　　右五味研為細末如粉。蠟五斤，銅鍋內化開，共下藥一處，住火攪勻乾，盆坐，分作三塊，住香下共藥一處，住火，攪勻乾，盆坐。
　　其十六
　　松花四兩　白礬四兩　寒水石四兩　蛤粉四兩
　　右為細末，蠟三斤，銅鍋內化開，下共藥一處，住火，攪勻乾，盆坐作二塊。
　　其一秤輕粉訣
　　水銀一斤　硫黃四兩
　　先將硫黃於鐵姚內鎔開，次下水銀於硫黃內，一處炒成砂與。用蜜陀僧四兩，焰硝二兩，作鈾子。春夏三日，秋冬七日，將前件砂子於鈾子一處攪勻，用鐵大鐵一箇，攤砂子在上，用瓦盆一箇蓋鐵，用蜜調赤石脂固濟口縫，底下用木炭火文武燒之。早晨下火，午時住火。玲定揭起，藥在盆上，掃下用木匣子盛之，四兩一匱，任意使用。盆底是粉霜，上面是輕粉，此是奧妙祕衍。
　　其二七寶溫凍硫黃盞
　　用舶上硫黃一斤分四處，一箇是四兩　硃砂　心紅　膽　輕粉　青黛　官粉　銅綠
　　右每味各一兩，各自制度，研如粉。盞一箇，用藥三錢，水盞內坐，用處州磁盞一箇，用生絹手帕一箇，中心留眼用茶托子一箇，或酒滿，上蓋之。日晚放上酒，來日早晨空心服，冬緩夏涼，治一切下元虛玲。
　　單硫黃盞。
　　治下元虛玲，同前七寶盞一般，用嗅硫黃一箇，不問大小，同前盞一般置造用度。
　　其三擦揩白如銀治銅法
　　膽礬　枯白礬　真燒銀　水銀　鹿角灰　確砂各五錢
　　先將白鐵於鍋內化開，次下水銀，就熱攪勻，研為末，次將銀子化開，下袖砂朋砂，就熱研為細末。枯白礬、· 膽礬、庇角灰，研為細末，總藥八味，一處再研如粉。如要使用，先將皂角水洗銅器三遍，然後用葉揩之，用紙封裹，七日一遍，三遍為度，此是妙祕或定也。非人勿示。
　　聖蠟燭法
　　白膠香四兩　硫黃四兩　槐角子四兩
　　八月收，先將槐角子搗斕，將白膠香、硫黃一同鎔開，用竹筒長七寸，將藥灌之，一條可燃一月，神妙。
　　省油方
　　浮萍草六月收　瓦松六月收　遠志　黃丹　蛤粉各一兩
　　右為細末，每油一兩，用藥一錢，可點一月。
　　聖蠟燭法
　　槐角子二斤，八月收　白膠香一斤　硫黃四兩
　　先將槐角子搗斕，用沙鍋化開白膠香，次入槐角一處熬爛。次下硫黃一處，用槐條攪勻，用竹筒長七寸，贏如大指，灌入筒內，陰乾，去其筒子不用，每一條可點六十日，妙。
　　治墨法
　　松煙十兩　阿膠四兩　蕾香　甘松　姜汁　堵牙皂角
　　四味用水熬少時，去滓沾清，十兩中化阿膠四兩膠用，金箔三箇，銀箔二箇，和煙一處攪勻，用杵搗一萬下，取出過成錠子。次入灰池內，春五日，夏三日，秋七日，冬十日，取出任意用。
　　死蜜法
　　先用白沙蜜一斤，用元油鐵鍋一箇，次下蜜在姚內，隔年蔥十根攪。蔥熟取出，再將新蔥十根攪勻，文武火煖之。次用水一碗，將蜜滴水中不散，不沾牙，不沾手，此即成寶，脫胎換骨也。悟修合祕之後，同細藥取，顏色如黃金。
　　馬皮包去皮取裹面白的好，一兩半　桑花　皂角花　槐花　白天門冬　蔥花　兔絲子臘梅花　蜜蒙花　甘菊花各一兩半
　　右為細末，和勻一處，每一斤蜜，用藥一兩半，攪勻取出，傾在玲水成塊，此即是死蜜祕法，任意用之仙方。
　　百花膏
　　蜜蒙甘草瓜簍根，玄胡桑黃白友停。
　　百花一斤藥二兩，勝如燒金共燒銀。
　　右為細末，用為一處，銅跳內化開百花，將前藥倒在一處，攪勻，用生絹濾入水中，搏成塊，任意用。
　　妙靈丹
　　食橋葉百草，常飽不飢，避難絕食。
　　杜仲一斤，去廳皮，醋浸一宿，焙乾，炒搗羅為細末　荊芥穗一斤，搗羅為細未　白狹苓一斤，去皮　甘草一斤，去皮　薄苛半斤
　　右為細末，煉蜜為九，小指大，將橋葉水洗淨，和藥同入口內，細嚼食為妙。
　　知命丹避難絕食濟饑
　　木香　白狹苓　赤石脂　乳香　水銀
　　黑錫與水銀同結子，砂器另研細。
　　硃砂　雄黃　蜜陀僧　已上各一錢　黃蠟六錢　松脂三錢
　　右九味都為細末，將松脂黃蠟鎔開為九，可重一錢，如服藥時，飽喫糯米粥一頓，後用乳香湯下一丸，至五七日，又服一九。服至二九盡，用棗七箇，初一日都服七枚，每日或盡棗，永不饑已發，渴飲水。
　　吮水法
　　啼霹靂火公奉勸攝。
　　存太陽，取黑一口，吹在水中，飲水時呢之。絕食後心清意淨，內想不出，外想不入。昔日有傳方太醫嚴仲山，自癸巳年七月初三日，逃避唐州危難，元食至死，瞼矣。服藥全家絕食四十九日，得保身安康，復舊如初。
　　仙酒方
　　糯米用111 升亦可用度　好鈾四兩　大麥蘗一兩半　酵子二兩
　　右為細末，用水五升煮粥取出。次入藥一處攪勻，復明酒香，其效如神，不誤修合。
　　乾酒方
　　肉桂一兩　黑附子一兩　好蜜一兩　川椒一兩　生姜二兩　杳仁二兩，去皮如泥　神鈾一斤
　　右為細末，用粟米二升淘淨蒸熟，將藥末和飯一處攪勻，入瓶罐內，三宿
　　取出，搗爛丸如雞頭大，入瓶內盛了，用紙封口，勿令透風。至七日取出，見風時一箇時辰，再入瓶內，依前封，不計年分。若要喫酒時，將熟水五升，藥一九，放在水內，濕紙封口，不多時聞酒香，蓋用獻聖飲。
　　神仙餌生地黃延年法
　　生地黃不以多少，肥者陰乾為細末，煉蜜為丸，如梧桐子大。每服如湯酒下，三十九日，進三服，百日顏如桃花，至三年令人長生矣。
　　神仙餌羨華方
　　羨華一石，常以七八月熟收之，採來曝乾，先入臼春去刺，然後為細末。每服二匙，新水調下，日進三服，勿令斷絕，服之長生。服一年後，冬不寒，夏不熱。服之二年，老返少，頭白再黑，齒落重生。服至三年，身輕延年。
　　絕根方
　　黑豆四升，妙去皮。火麻子四升，煮搗為末。每服一合，水調下，日進三服。十日可斷穀，冬夏不令寒熱也。
　　神仙服槐子延年不老方
　　常以十月上巳日，取在新甍器內盛之，以盆合其上，密泥勿令走氣，三七日開取去皮，從月初日服一粒，以水下。日加一粒，直至月半，卻臧一粒為度，終而復始。令人可依夜看書，久服此，氣力百倍。
　　辟穀住食方凡欲住食必先住心
　　秣米一斗，小油六兩炒玲　鹽末　川姜　小椒各等分十兩　蔓菁子三升　乾大棗五升
　　右六味為細末，每服一大匙，新水調下，日進三服。如饑渴漸有力，如喫諸般果木茶湯自意，不可食肉，大忌也。
　　走死的馬，飲殺的驢，脹死的牛，紅眼的羊，自死的豬，有彈的鱉，懷胎的兔，無鱗的魚。自古有書云，皆不可食之。若食之者，生百疾也。
　　辟穀方
　　永寧二年二月十七日黃門侍郎劉景先表言，臣遇太白山隱士，得此方。臣聞京師米根大貴，宜以此濟之，令人不饑，耳目聰明，顏色光澤。如有誑妄，臣一家甘受刑戮。
　　四季用黑豆五升，諍洗後蒸三遍，曬乾去皮，又用大火麻子三升，湯浸一宿，灑出曬乾，膠水拌曬，去皮淘淨，蒸三遍，確搗。次下豆黃，共為細末，用糯米粥，合和成圓，如拳大。入飯蒸，從夜至子，住火，至寅取出，於磁器內盛蓋，不令風乾。每服三塊，但飽為度，不得食一切物。第一頓七日不饑，第二頓七七日不饑，第三頓三百日不饑，容貌佳勝，更不憔悴。渴即研火麻子漿飲，更滋潤臟腑。若要重喫物，用葵子三合杵碎，煎湯飲，開導胃院，以待沖和無損。此方勒石漢陽軍別山太平興國寺。
　　神仙養生祕術竟