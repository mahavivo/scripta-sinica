巨勝歌
　　經名：巨勝歌。柳坤用撰，出矜五代北宋時期。一卷。底本出處：《 正統道藏》洞神部。
　　巨勝歌
　　玄明子上清大洞道士柳沖用
　　《陶真君三篇》 云：以水銀為金丹者，妄人言也；朱砂可以駐年者，不知道人也。且水銀非五行正位，朱砂非龍虎配合，若以水銀為還丹之要，可以耕石而植稻耳。死抱朴子以二山之秘，鉛汞之源，曉論丁寧，迷者至死不悟。《混元經》 引五行相剋，更為父母，此蓋明乾坤之道。《金碧經》 云金土相配，《參同》 亦然，引驗至明，指示不昧。且龍虎者，陰陽之軸轄，造化之樞機，雖日坎離，實亦天地。以剛伏柔，從無入有，五行節序，各得其位。在於配匹，舉束合西，一氣既分，三才並列，六爻遞設，四象具陳。然可伏鍊丹砂，斯道玄微，世人罕測。只如《參同》 云：以金為隄防，水入乃優遊。金計有十五，水數亦如之。臨爐定銖兩，五分水有餘。其三遂不入，水二與之俱。此數句是大藥之綱紀，如金水樞柄。人皆不曉是道，但穿尋巧譎，自率胸襟，無師執文，終無得理。誠所哀哉！．且古歌云：始青之下月與日，兩半同昇合為一。舉世不知此義，但伏汞與砂，不然則取朱砂中水銀，多門燠伏，變為煙燼，何由還返？不亦謬哉！．太易云：二女同居，其志不相得。是即位而居也。北方坎是陰，返而歸陽，南方離是陽，伏而為陰。日中之有烏，月中之有蟾。烏者陰精，都歸其陽，故曰生男不生女，明矣！大凡果實因毫末而生，長而秀，終得其實，實之於樹，樹亦不知，是為自然。《太易圖》 云：凡有陰陽，即生人民禽獸草木。若以水銀朱砂產於巴蜀，其不出水銀朱砂處，即不合有人民禽獸草木也。以此方之，不亦愚乎！．水銀朱砂有自然之者，非世人可解，千變萬化，難窮乎理。聖人多借金石以名之，坎居七十二石之長，何由之？歌云：不用雄兮自有黃，是此義也？若用水銀朱砂，見火即飛，何門可住？縱伏火以為堅質，本亦不存，無生長還返之道，那肯致焉？又以霧散若風雨，川流百脈，即乖矣！．經一不．得一萬事畢，又云得一莫執一。杳杳冥冥，其中有精；恍恍惚惚，其中有物。玄之又玄，體道之宗。是各一二，參及五行，戊己之功。歎鉛之美，實難明解。《 參同》 云：有若漢經星，百川流帶海。舉世不可知之。《 元君歌》 日：五內斤兩文藏蘿，赤鹽白雪成雄雌，真還在此人不知。即應不用人問朱砂水銀，乃知萬物因一氣而生，三才因萬物所育。又歌云．．一黑所失，猶如瓦礫。此論鼎內之事，非外旨也。余少親儒墨，長學玄風，偶因求瘓之餘，近得長生之道。雖盡彤檐之任，有暫朱綬之榮，輒以護學，將論大藥。窮其精實，究以玄微。曾遇明師，獲傳要妙，固非謬妄，演道賢良。為《 巨勝歌》十首，其問歌詠鉛汞五行之妙，後來學者，用桔迷惑云爾。
　　其一
　　九鼎何所自，都因一黑生。銀鉛看得所，龍虎自吞并。銖兩相句制，河車辨性情。循還依節候，還丹應可成。
　　其二
　　龜蛇體殊異，鉛汞共宗祖。二女雖同居，良媒分子母。配合由三花，青龍句白虎。四象既可憑，五神當有主。
　　其三
　　巍巍尊復高，飄飄何左顧。世人徒鍊丹，不識神仙路。眾石屬坎宮，假名皆不悟。黑白既不知，流年亦虛度。
　　其四
　　盡言水土金，三物成大藥。假氣遞相生，相生復相爍。黃芽不是鉛，元向鉛中作。舉束已合西，戊己為囊棄。
　　其五
　　二八成兩家，中弦敵二八。乃知天地問，陰陽制樞轄。子因母而生，母因子而殺。長養嬰孩精，溫顏防利滑。月滿每成形，抽添還暫歇。壬子一陽巨勝歌生，循還至亥絕。若知出世期，神符與白雪。
　　其六
　　修真鍊形須守一，參差一二爐問失。且將壬子制裹蹄，不然更泥扶桑日。必令有味到無情，方保元和天性質。不要他處覓良媒，夫妻由來相配匹。馬牙從此勝琅訐，弦望晦朔候遲疾。乃知束西定圓方，世人莫饅誇奇術。
　　其七
　　水母金父不易識，化他流珠轉輝赭。假氣若到白雪宮，黃芽從玆實難測。隄防堅固半浮沉，詫女悲吟寧暫皂○ 
　　其八
　　古詩歌訣盡分明，只是迷人強穿鑿。至道猶來不甚煩，妄將砂汞相交錯。未知赤血與青腰，終日只向鉛中作。鉛中有物豈易修？失之一氣無斷鍔。
　　其九
　　黃芽不是鉛，二物生丹田。若求巨勝法，鉛汞須自然。都非世問有，不問愚與賢。日魂與月華，識者皆神仙。
　　其十
　　太元道士本神仙，移名中都學自然。世人鍊藥迷金水，燒盡黃芽不識鉛。西蜀水銀人競採，得火須臾變．作煙。若能得一莫執一，妙法玄之又更玄。
　　巨勝歌竟