章獻明肅皇后受上清畢法籙記
　　經名：章獻明肅皇后受上清畢法籙記。北宋朱自英撰。底本出處：《正統道藏》洞神部譜錄類。
　　章獻明肅皇后受上清畢法籙記
　　臨壇度師上清大洞法師賜紫臣朱自英撰
　　皇宋應運之四葉，聖君在宥之三年。聖母皇太后劉氏，九靈分粹，三元毓神之三，流光開泰之期，握寶盛明之化。內以肅雍九族，外以緝熙庶政，萬機之暇，宅心虛無之表，凝神太漠之鄉，金妃拂筵于琳碧之堂，玉華散馨于虛白之室。而又澄神澹思，誦《黃庭》二景之經，志意內修，晨夕忘倦，豈獨拘魂制魄。上符高聖之言，蓋亦務本還淳，下蔭普天之眾，于以觀三素思。九真揖儀，璘飯噹珮，南真依烯而密盼，西母彷彿以冥觀，胖蜜之應，繼日而昭，積累之功，卜年而進，信乎仙可學而道不虛行矣。仍念研精尚鮮，未臻道源，聞南嶽紫虛元君魏夫人，昔以束晉興寧元年甲子歲，先小有天王清虛王真人所受《上清大洞寶經》，靈文祕錄，降傳于茅山束華上佐司命楊真人，洎上清仙侯許長史。迄後靈源真系繼踵茅峰，逍葉仙枝流芳寰海，縣是乃詔玉清昭應官羽人沖妙大師皇甫希及等。蹟王魏之文，研楊許之邊。．得上清三品神經，玉清隱書，九清眾祕，洎金神二虎八景玉錄，上皇玉諱元始譜錄，流金火鈴迴車畢道三元玉檢，九鳳靈章，紫紋白帶，太微黃書，瓊宮靈飛等錄，共一十卷，金仙玉馬等一十五卷。依科備辦金龍玉魚、金羊銀馬，青絲金紐，蕾買錦鳳紋，南和之素，碧霞拂塵之羅，絳章落尸之帛，四規明照景震靈劍，五色繒綵脫世衣裳，上清法服，盟文禮物，莫不周悉。先遣中使資密辭往南嶽，致告于紫虛元君，默允冥旨。續命入內內侍省內西頭供奉。官臣康從政，入內內侍省內侍殿頭句當，御藥院臣江德用，并詔右街副道錄知玉清昭應宮事同管句左，右街教門公事沖真大師賜紫臣李知損，左街都監壽寧觀住持明真大師賜紫臣石知章，玉清昭應宮副直歲宣教大師賜紫臣周遂良，玉清昭應宮住持沖妙大師賜紫臣皇甫希及玉清昭應宮住持沖祕大師賜紫臣薛清和等，同資青詞黃素一行禮信，就江寧府茅山崇禧觀，開建上清皇壇預啟玉錄道場七晝夜，散日設醮三百六十分，依科傳受。訖別設謝恩道場三晝夜，設闔山道士女冠大齋一，中投送金龍玉簡，金環玉魚于華陽洞，騖洞金山水府，于以告盟七聖，于以致誠九清，伸授受之儀，罄師資之禮也。始以輸軒至日，靈鶴低迎於羽葆。當建齋之夕，需雲遠布於霄空，洎宿露真文以祈感，預陳精檮以伸款，蘭膏晃爾，星月集然，百神受釐以效祥，五嶽衛靈而薦祉。至中夜輕風颯至，驟雨需然，須臾之頃，銀漢森列，皓魄皎如，咸云風伯掃壇，雨師灑席，觀其所以，不亦宜乎。及啟傳之旦，九霞流光之輝炤爍而凝照，三素飛煙之氣縹緲以浮空，楓欽萃焉，霓旌煥焉，羽儀恍焉，萬靈肅焉。當分金列契之際，皓鶴翱翔于壇上，紅霞分繞於空中，蕙風襲人，靈芬郁野，觀者如堵，莫不欣歎。蚓夫眾妙多門／’而學則有序，至神無方，而感則無待，斯以見我后之用心也，之精誠也。符健順，服人神，降靈仙，契冥奧，非浩劫崇累之德，積生至尚之果，其孰能臻於此焉。是知令乎善始則美，克有終謀之以道，何患不臧。若然者，八景飛霞之輦，三元流雲之宴，十精回水之珍，九色鳳腦之撰，將靡日而致之矣。恭惟聖念，奉若祕文，蓋欲昭事昊穹，保寧真主，固宗枋於萬載，福民庶之三登，永戢干戈，同承富壽者也。至於後天之籌，無疆之祚，金枝之遠，蒼生之賜，不其宜哉。觀一代之能事，考百王之未書，謹直筆以記之。時天聖二年甲子歲四月戊午朔二十三日庚辰記。
　　章獻明肅皇后受上清畢法籙記竟