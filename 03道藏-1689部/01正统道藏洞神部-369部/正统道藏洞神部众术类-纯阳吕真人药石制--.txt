純陽呂真人藥石製
　　天寶龍芽　赤芹
　　草中第一最為先，點假成真遇有綠。
　　伏製五金并八石，會點頑銅軟似綿。
　　寶砂龍芽　桑葉
　　青葉白華在野田，農人栽種也為先。
　　凡流不解神仙果，亦點頑銅軟似綿。
　　對節龍芽　益母
　　青葉白華長野田，燒煉成霜大有賢。
　　伏製五金并八石，鴉餐尚自得延年。
　　味棠龍芽　杜梨兒
　　不栽不種在高坡，成時米醋莫輕他。
　　伏製水銀成頑定，衛人用意自消磨。
　　二氣龍芽　山荷葉
　　水火造化結成砂，水山背後我出家。
　　硫黃水銀伏成寶，衛人會得玉無瑕。
　　五鳳龍芽　管仲
　　五鳳多生探澗中，意生高長一叢叢。
　　只在五月中秋採，恰似鳳凰翅尾同。
　　天刃龍芽　莒蒲
　　初生時與劍伺形，根白遍地葉青濃。
　　但於四月中問採，雄黃一點勝金容。
　　地錦龍芽　衣斑
　　紅華長深山，葉赤圓似錢。
　　伏製雄為藥，服之得延年。
　　錦鑠龍芽　續斷
　　凡流仗藝輕輕手，豈料神天入藥方。
　　能製焰硝為寶用，點銅成寶最為良。
　　甘露龍芽　甘草
　　獨科幾葉最神通，黃帝封為國老名。
　　採得根苗為大藥，伏毗如霜就如銀。
　　金美龍芽　羊蹄
　　根紅葉紫似三稜，正濕臨津夏便成。
　　只候仲冬收取葉，粉霜伏住點銅銀。
　　覓烏龍芽　櫻桃
　　如龍樹掛臉崖遮，葉似初生猛麓村。
　　採取害乾大者藥，硼砂點就玉瓊瑩。
　　金絲龍芽　兔絲
　　狀如金線掛枝梢，七月收之用水熬。
　　伏住硫黃成妙寶，人服百日勝飛遙。
　　無憂龍芽　置草
　　一般草藥號無憂，宅中欄檻長臺頭。
　　凡流不識神仙法，撫字蓬萊逐幾秋。
　　碎焰龍芽　護宅
　　盆池小院種偏多，智者如真理若何。
　　能製砲砂白銅鍊，人服咳嗽立消磨。
　　白雪龍芽　禿瘡花
　　華如白雪葉如藍，伏製雄黃本性堅。
　　神仙每欲思荒草，服餌飛昇入洞天。
　　無心龍芽　半夏
　　捲葉偏宜長葉圓，義賓分便長新芽。
　　三葉堪與成大藥，丹陽伏住化銀砂。
　　金絲龍芽　兔絲
　　野田淨外熬金色，識者方知品性高。
　　能製水銀發便定，神仙部內最偏饒。
　　鹿茸龍芽　藍草
　　陸地種偏宜，經年長葉肥。
　　作霜依法用，伏住朱砂毗。
　　玉瓶龍芽　蘿蔔
　　頭大根圓似玉瓶，朱砂逢遇自然能。
　　取根作竅朱砂裹，此聖神妙自得成。
　　玉英龍芽　柳絮
　　末春三月遠華堤，近傍亭臺處處飛。
　　收取正伏方製法，神仙誇好得便宜。
　　懸豆龍芽　皂角
　　如刀似劍掛懸空，術士知之有大功。
　　能伏砲砂令拒火，功成便點硬頑銅。
　　金精龍芽　大戟
　　金葉初生倚樹鮮，根長黃泉不記年。
　　二月仲春神黑足，採時汞伏舍中安。
　　五葉龍芽　馬齒
　　皮紅子黑葉青春，骨白華黃按五方。
　　丹砂製伏成金色，丹田養命壽延長。
　　水浮龍芽　浮萍
　　無根水上長青錢，五月池塘嫩葉圓。
　　採得害乾成大藥，伏製砲砂神妙全。
　　通頂龍芽　谷精草
　　如雪荒田不種多，叢叢簇簇若池荷。
　　賢士見時如珍寶，硃砂一點色如鵝。
　　地骨龍芽　枸杞
　　子若丹砂葉似雲，冬根春夏葉華成。
　　秋時採取紅娘子，製服丹砂色似銀。
　　地丁龍芽　車前子
　　地丁長葉不生根，住處偏宜獨一莖。
　　伏製水銀成至寶，丹人豈識立神通。
　　木耳龍芽　佛耳草
　　木上生時狀耳同，人看不識豈無功。
　　能變八石為大藥，雄黃一點色金容。
　　地盤龍芽　荷葉
　　粉霜變化點成銀，團團浮水色青青。
　　為見常人不止住，伏製毗霜有大靈。
　　萬丈龍芽　松蘿
　　數條萬丈掛高松，張蔓開花交淡濃。
　　伏製丹砂成大藥，雞鴉化作鳳凰形。
　　紫華龍芽　刺薊
　　紫華青幹長荒田，根葉全收不記年。
　　仲夏採時申晒暴，伏成毗汞不還元。
　　香木龍芽　情木
　　深苑密院長春枝，根葉收時孟夏宜。
　　伏製毗霜成白雪，點銅化鐵不思議。
　　金藥龍芽　菊華
　　奇異根株別樣華，直至重陽開好葩。
　　伏製硫黃真似寶，人服玲病去根芽。
　　烏登龍芽　黑藍
　　高山臉嶺長春苗，識者方知枝葉高。 
　　伏製朱砂明似鏡，儼然胎色不移毫。
　　圓葉龍芽　仙靈脾
　　團團細葉長青山，夏問恰用可害乾。
　　伏住雄黃如金色，九轉成時作大丹。
　　香附龍芽　莎草
　　根名青附長香科，華側溪邊則甚多。
　　須信解伏毗作汁，服之性命化仙河。
　　慈砂龍芽　天南星
　　穗似蔥華先肉紅，根葉人收有大功。
　　伏得雄黃為大藥，變移死鐵化頑銅。
　　異華龍芽　芍藥
　　季春穀雨欲開華，華葉同根採入家。
　　粉霜化粉作銀汁，何愁點化一殊差。
　　龍寶龍芽　牡丹
　　亦逐穀雨長紅苞，混色傾城艷最高。
　　解製粉霜光耀色，術人會得詣仙曹。
　　永青龍芽　松
　　青山高險有此枝，葉青鸞鳳尾相齊。、
　　伏製水銀能點化，千賢萬古永無時。
　　側相龍芽　相
　　陰山溪子有萬朵，萬葉之中有大名。
　　不老為綠心結實，能伏毗霜變白銀。
　　金華龍芽　葵
　　春日融融長是芳，纔逢長就便華黃。
　　功成大藥神通聖，仙家所在是良方。
　　紫金龍芽　章柳
　　紫根白葉樹邊生，達士安排上聖方。
　　能製飛走金石住，硫黃一點便伏藏。
　　地膽龍芽　兔絲子
　　紫花青葉長田生，能伏礎粉入硫神。
　　（原缺文）
　　帖索龍芽　羊角苗
　　（原缺文）
　　諍土龍芽　獨第草
　　不栽不種自然生，舍中宅畔倚長亭。
　　能交日月為大藥，伏住朱砂獨有靈。
　　道生龍芽　地編竹
　　葉鈿華紅長道邊，行人豈認藥中仙。
　　能製毗霜化為汁，一點頑銅軟似綿。
　　仙衣龍芽　松蘿
　　高掛松蘿分外長，衛人深山採得將。
　　能伏飛走金石藥，水銀伏住死硫黃。
　　赤爪龍芽　波菜
　　能當大熱拒嚴霜，卻被風流烈此傷。
　　毗霜伏住如同玉，神仙採取入丹房。
　　仙掌龍芽　蒼蓬　金勾　酸棗
　　長在寒池出洞傍，孟夏肥濃採作霜。
　　伏住硫黃人不會，服之髮黑改衰蒼。
　　銀髮龍芽　蔥
　　根生似蒜鬢髮長，伏毗一點不飛揚。
　　人間不會神仙藥，伏製毗霜死粉霜。
　　仙力龍芽　韭
　　伏得丹陽狀若銀，通神仙骨貴相逢。
　　勸君莫向人問說，葉成偏醫骨瘦人。
　　長生龍芽　奈凍
　　四時不華旺草華，綠水池邊長嫩芽。
　　伏住硫黃真似玉，點銅化鐵貴堪誇。
　　三黃龍芽　地黃
　　溪邊野地立中身，識破三黃妙通神。
　　伏住硫黃精英在，拒火不能欲藥靈。
　　纏樹龍芽　凌霄
　　龍芽凌霄有宿根，遠樹張蘿夏方成。
　　七月採得為藥寶，汞精一點變白銀。
　　舍生龍芽　瓦松
　　不在地上不居山，長在屋舍瓦瓏問。
　　術人採得爐中用，水銀一點自然乾。
　　耐凍龍芽　夏枯草
　　稠葉節節紫白華，春生榮旺夏枯查。
　　收得作汁通神妙，汞精一點變乾砂。
　　桑笑龍芽　桑葉並條
　　初春科斫盡成灰，淋汁熬霜立望基。
　　硫黃大通紅焰起，一點低頭汞不飛。
　　中央龍芽　黃草
　　龍芽為末桑問希，甘堝燒紅裹燼之。
　　合在平地黑製過，水銀滾沸汞不飛。
　　玄毬龍芽　茄子
　　華間成結狀如毬，伏住硫黃甚更幽。
　　點化頑銅如白雪，萬年不可與凡流。
　　香爐龍芽　紫蘇
　　黃華綠葉長陂池，伏住硫黃八石痿。
　　神仙留下此般法，凡人難會卒難醫。
　　青龍龍芽　葛根蔓
　　春生引蔓長龍頭，曲曲盤盤到處遊。
　　解使八石為大藥，亦能伴汞自然稠。
　　地參龍芽　知母
　　知母貝母與南星，搗羅為末醋拌勻。
　　草母團砂金鼎內，三斤火燬化為銀。
　　紫背龍芽　油點葉
　　蛇麻紫葉人間少，李瘦華紅葉帶班。
　　朱砂見時皆自死，水銀伏了便枯乾。
　　天焰龍芽　蓮華
　　長生根葉在水中，華如火焰葉背紅。
　　六月採時堪供養，更能伏汞變成銀。
　　存性歌
　　凡燒龍芽製其姻，姻去精華力便堅。
　　慢火五斤難擒製，卻道仙家法不玄。
　　辯真
　　收採龍芽要及時，真是依法永不虧。
　　根葉莖實各使用，使用差錯有疏危。
　　有綠
　　七十二般龍芽草，依時採折為家寶。
　　解將假物變成真，天賜衣祿濟貧道。
　　純陽呂真人藥石製竟