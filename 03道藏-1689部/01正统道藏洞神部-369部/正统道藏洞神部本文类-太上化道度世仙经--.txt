太上化道度世仙經
　　經名：太上化道度世仙經。一春。不著撰人，疑出于宋代。底本出處：文類。《正統道藏》 洞神部本文類。
　　太上化道度世仙經
　　化道品第一
　　爾時太上於元極元年，歲次癸丑，十月七日，詣太清宮中七寶殿內，論至真妙道。是時太上告左玄真人曰：太初混沌，天地始分，陰陽造化，萬物含靈。
　　太初者，混沌之始也；混沌者，天地分立之先也。以太初為祖，始分天地，配合陰陽，立其五行，分其四時之造化，以發生萬物也。
　　強名日道。
　　道乃天地陰陽之母，五行萬物之宗，道之元形，故強名日道也。
　　恍惚為形，
　　恍惚者，澄湛之意也。謂大道視之元象，聽之元聲，遠之元則，近之元依，故以恍惚為象，以虛元為形。
　　隨之有理，勤志皆明，
　　大道無形，其理幽遠，若不志勤，難明妙理。
　　守終如始，功行乃成。
　　修道之人，施其功行，守終如初，大之與小，無不成矣！
　　持齋奉戒，淡泊為門，
　　人以齋為戒，以戒為行，齋戒為行，用淡泊為根也。
　　身心清靜，無愛無憎，
　　神好靜，而以身心是非撓之。太上以心無心，以身無身，乃虛心而實性，無身而有神，以神性共聚，乃為聖道之質也。以虛無為體，何有憎愛。
　　六慾不賊，
　　六慾者，眼耳鼻舌心意也，常以舌責其味，眼觀其色，耳聽其聲，鼻嗅其香，心意繫其事，欲綠情逐物，亂其身心，皆六根之賊者也。
　　萬神乃遵。
　　人身中有三萬六千之神，俱好生而不好死，若人守其玄元之、理，達無為之道，身無穢污，萬神豈不遵伏也。
　　修心鍊性，是吾本身。
　　修心者，以心無心也；鍊性者，以性無性也。太上乃清靜虛無之神，玄元至德之尊。几人去其情染，外其是非，守其大道之理，豈不為一體本身？
　　吾身非道，因道成真，
　　身非道者，為道乃虛，無身則有象，道在人身，如石中之火，不擊本無，故身非道也。擊之有象，故因道成真者也。
　　暗合天地，杳杳冥冥，
　　杳冥者，清虛寂湛之象也，為天地萬物，因道而生，道無形體，乃暗合在杳冥虛無之中矣！
　　陽形質，晝夜俱分。
　　天無形象，以晝夜為本；道無形象，以功行齋戒為根。
　　四時為信，運轉古今。
　　四時者，春夏秋冬也。天以四時為信，道以神化為應，自元始至今，豈有失乎？
　　不言善應，萬物皆賓，
　　天之不言，以陰陽四時善應，萬物稟時，而生殺自然，可不為賓伏者乎！
　　體之日道，依者為真。
　　天地之機，四時之情，若人體之運用，依而於身修鍊，三千功行成就，變几為聖，乃升真也。
　　五行品第二
　　五行造化，陰陽至精，
　　五行者，金木水火土也，乃造化萬物，配合陰陽，為天地萬物之精華者也。
　　木火金水，四象為名。
　　四象以道名也，嬰兒妮女，金公黃婆也。
　　青龍左達，白虎右馴，朱雀前立，玄武後迎。
　　青龍屬木，為肝在左；白虎屬金，為肺在右；朱雀屬火，為心在前；玄武屬水，為腎在後。此乃五行之所主也。
　　丙丁甲乙，壬癸庚辛。
　　乃四方之正名也。
　　束方九黑，萬物發生；南方三黑，長養之神；西方七黑，素皓收成；北方五黑，玄天歸根。
　　束方九黑者，四時之首也，謂之日和風，乃發生萬物者也。南方三黑者，謂之炎風，乃萬物之長養也。西方七黑者，謂之金風也，萬物之衰殺也。北方五熙者，謂之寒風，乃萬物之休息，各歸根本。此乃四熙之志也。
　　各旺八九，陰陽合形。
　　各旺八九者，為五行逐四時，各旺七十二日也，乃日七十二候也。几五日為一小侯，七十二日為一大候焉！立春木旺七十二日，立夏火旺七十二日，立秋金旺七十二日，立冬水旺七十二日。金木水火四時，共旺二百八十八日之數者也。
　　中央戊己，四季獨尊。
　　中央戊己者，土也，乃中央一十二黑，為五行萬物之統領也。土無正位，以四季而獨尊也，逐四時而各旺一十八日也。為土能和養萬物，以中央為尊也。春旺薹花一十八日，夏旺槐花一十八日，秋旺菊花一十八日，冬旺奈凍花一十八日，四季共旺七十二日。乃五行配合，共成三百六十日，為一年之歲也。
　　地為五嶽，天應五星，人有五藏，一體各分。
　　金木水火土，五行為五星，五嶽為五藏，皆同一體也，各分其類也。地之五嶽者，束方青帝，乃發生萬物，以束嶽泰山為五嶽之長也。南方赤帝，長養萬物，嶽日衡山。西方白帝，主於收殺，嶽日華山。北方黑帝，萬物之功成歸本，嶽日怛山。中央黃帝，主和養萬物，嶽日嵩山。此乃地之五行也。天應五星者，束方木德歲星君，南方火德熒惑星君，西方金德太白星君，北方水德辰星君，中央土德鎮星君也。此乃天之五行也。人之五藏者，心肝脾肺腎也，肝應其木，主於春，屬束方甲乙。心主火，應於夏，屬南方丙丁。肺主金，應於秋，屬四方庚辛。腎主水，應於冬，屬北方壬癸。脾主土，應於四季，屬中央戊己。此乃人之五行也。天道萬物之造化，皆不離於五行也。
　　天地與人，元同一根。
　　天地萬物，皆稟其一熙而成形，以五行為主，用之本也。
　　純濁為地，天性輕清。
　　清熙為天，濁熙為地，清處其上，濁處其下。乃以二熙，各歸其本也。
　　地濁無發，天清無崩。
　　天乃輕清，虛無為象，地以濁重，純實為形。用其五行，陰陽為信，乃不言而四時自運，用其萬物為本，乃不裁而生殺自然。此二象之無為，豈有崩發者也？
　　人之生死，患害色身。
　　天地萬物，根本皆一，人物有生滅者，為人物有生有死。生乃死之根死乃生之本也。物之有生，象，有象而乃為色身性有違，無滅之中那賊道淫色身患害，情有違則有滅也。天地無生為情情無為也。几人在天地從其六根，責愛名利，，不固身命，，禍息病苦，染事著非以心神散亂任四時摧逼以至死亡而不悟也。知妙道包含於天地，惠於蠢動，養育於有情存，無不濟給者也。
　　隨天順地，正道長存。
　　人若稟天地自然之理機，審察四時之運用，可以國安民豐，克清四海用，可以家豐禮義，恩及親鄰。國主得之可以協和萬邦，統攝百寮；可以執法稟正庶人得之，可以忠良智朴紊；修身得之永劫長存矣！則成其，好其邪，失於大，五行相統制萬物，恩，湛湛歷劫長五行造化之乃治國之用治家之農事不亂；侯非事無可以去几作聖壽同
　　玄理品第三
　　無象日道，合理為玄。
　　妙道無象，以天為本也。覓道測其天理，天理合作玄機，玄機悟用成功，功滿卻同於道也。
　　春秋冬夏，四季相連，
　　道之至理，如天運四時，乃法則之機本也。
　　周天列宿，日月運行，
　　周天者，一年之數也，列宿者，二十八宿。天有上清十二官，內列其宿曜纏度；地分十二地分，皆以星宿，上下照臨，如日分十二時，以時內分刻。以大道虛元，暗合天理，分度法則，皆居一也。日月之循環，陰陽時刻，豈有分別？
　　氣候時節，體道自然。
　　氣候者，一年有二十四氣，七十二候。几十五日為一氣，五日為一候，一年二十四氣、七十二候，皆以節令相應也。體道者為四時氣候時刻，乃用道之本，天地造化之機。若執天而行道，陰陽氣侯時刻，在身施用，而體道於自然者也。
　　雲騰雨施，風雷不潛，
　　雲者地氣也，地氣出而騰於天，天氣相合，而成雨也。為天陽地陰，陰陽相合，而降甘雨也。萬物潤澤，長養皆不出於水也。風者，五行之和氣也，和而無剛，乃遂其四時之情性，生殺萬物，剛柔相勝。四時以此為情，萬物以此為造化，天地以此為常，雲雨以此為車馬也。雷者，陰陽二熙相擊也，為地熙屬陰，天黑屬陽。以立春之後，陽氣盛旺，炎熱在上；陰氣純玲上衝，故玲熱相交，而成聲。冬天無雷者，為立秋之後，陽氣漸衰，陰氣盛旺，陽氣消敗，而無炎熱；陰氣盛旺，純玲上升，故雷無聲也。此二象匹配，乃妙道施用，風雷不潛，乃陰陽搆合者也。
　　晝夜百刻，遭匝成年。
　　凡一日一夜，一百刻也，以刻成時，以時成日，以日成月，以月成年也。如人有喘息之數，一刻有一百三十五息，十刻一千三百五十息，百刻一萬三千五百息，乃以息而刻同也。天有晝夜百刻，為陰陽統領之機；人有吐納喘息，為用功匹配之理，至人若明妙道作用，天道豈有分別者也。
　　帝道神化，感應同天。
　　帝道者，道泰德勝之象也；神化者，陰陽不測之祥也。以道泰而有祥，感應合於天也。天之道泰以感，陰陽順序，四季無差，風雨應時，為天之祥也。聖人道泰以感，邦國太平，賢臣輔佐，天神應現，為國之祥也。修身之道泰以感，長生久視，清冷無為，神魂變化，為身之祥也。乃帝道神化，感應居一也。
　　根生一祖，枝分六源。
　　根生一祖者，混元一熙也，萬物皆稟一熙，而生二，二黑而成形也，以一熙為根祖也。枝分六源者，為六熙也，為五行之所主也。天有六氣，乃四時風雨；人有六氣者，為噓氣屬肝，外應木，時應春，卦應震；呵氣屬心，外應火，時應夏，卦應高；咽氣主肺，外應金，時應秋，卦應兌；吹氣主腎，外應水，時應冬，卦應坎；呼氣主脾，外應土，時應四季也；嘻氣主三焦，外應風。此乃六氣所主也。修鍊之士，不可不明。
　　火龍戲水，金虎綿綿，
　　火龍者，舌也，一名赤龍，為舌，主於心。心屬南方丙丁火，乃火龍也。戲水者，為口中之津液也。舌下有脈，名日玉泉，內有神水華池，又名瓊漿玉液，乃玉華之真醴也。此水非氣而不至，氣非水而不行。太上乃鹿駕羊車，神仙謂之瓊漿玉液，几人謂之津唾也。几鍊金丹，以為根本也。金虎者，金主於西方，名日白虎，內主於肺，肺主於氣也。几鍊丹之用，以氣行而津注，津注而氣盈，氣盈則神旺，神旺則身輕。以依時候用功，大以九年功滿，而神變；神變而形住，形住而氣住，氣住而几身聖，几身聖而萬神俱侍，乃以昇騰變化，身入無為也。
　　五行顛倒，四季循環。
　　五行顛倒者，金木水火土相交，如水上火下，金水問隔，翻騰往來，以顛倒之義也。四季循環者，如春夏秋冬也，以如天運四時，而造化萬物；春夏秋冬四季而循環，氣侯旺衰，加喊餘閏，週流復始，乃循環之義也。大道之理，天地之機，天道運轉，豈有二乎？凡人修鍊用功，法不可執自以智，．宜鑒之以法，不應其天理之運用，皆以小衛執之，有誤於人，難逃生死也。以大道之開合，統領四時陰陽，分配節氣刻侯，生育萬物，包含於天地，用法不一，何以同天地之壽者也？
　　乾坤至理，宇宙機權。
　　凡大道之作用，與天地一體，以五行真氣之運動，同四時而往還，故言乾坤宇宙之機理也。
　　寂靜為妙，烹鍊則玄。
　　寂靜者，以去其是非，無有染著，薄食淡味，心無外亂，乃修養之基也。烹鍊者，以稟天地之理，以陰陽媾也交合，五行匹配，四象分別，用水火相，金木浮沈，混合萬神，烹鍊之功也。
　　餐津服黑，畢成飛仙。
　　人口中之津液，乃天地之至寶，五行之秀氣也。能長養萬物，潤澤軀體，乃因津而養血，以血而養精，因精而養氣，因氣而養神，因神以養命。故鍊金丹，以津液為本也。服氣者，五行之正氣也，天地以有四時晝夜為用，人以五臟氣豚為根，若人依妙理運用，常養津服氣，功行滿畢，飛升金闕也。往返於虛無者矣！
　　愚者自迷，悟者有緣。
　　愚迷之人，共浮世之利害，繫染身心，豈知大道之有學，虛無有理也？達悟之人，雖未得其至理性，先樂其虛無，詳天地四時，運用有理；審萬物造化，生殺有情。若以志討於仙經，咸獲於妙法，以功成果滿，身證無為之道，故神仙有緣也。訣日：常以子後午前，面南端坐，存神握固，嗚鐘鼓各三十六通，乃用四時旺氣為頭，循環五氣，吐氣納津。一季各吐納七十二口，並土共九十口，如一季三月，四季共成三百六十口。畢，又加五口，象一年三百六十，餘五日之約，乃為一功。又依頭週而復始，三功一閏，加三十口，如同三年一閨也。數內常無差錯，漸以加功，而自然食味喊退。以飢則氣，渴則津，五穀氣衰，真氣旺，九年神化也。
　　太上化道度世仙經竟