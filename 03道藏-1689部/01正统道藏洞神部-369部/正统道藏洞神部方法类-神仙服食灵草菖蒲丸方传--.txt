神仙服食靈草菖蒲丸方傳
　　經名：神仙服食靈草菖蒲九方傳。撰人不詳。文中提及『大曆十四年』，應為唐代著作。一卷。底本出處：《正統道藏》洞神部方法類。
　　神仙服食靈草菖蒲丸方傳
　　夫菖蒲者，水之精，神仙之靈草，大聖之珍方，遊山隱士，遁世潛人，皆服之。梁武帝志骯經典，心在仙方，搜求智士，訪覓賢人。時景龍中，呂婁雲進表曰：昔中散大夫東方朔，漢武帝時仙人也。惟敬尚服菖蒲，伏願陛下依之。梁主傚而服之，百病消除，聰明爽利。帝乃歎曰：天靈地精，以神為主。仙人以道為尊，稟淳和，以藥為本。菖者盛也，蒲者普也，精者靈也。能廣救諸病，延年益壽強志，童顏日駐，豈不是仙草者也。菖蒲奇哉，兼竊傚之，朝夕依法服之，甚有驗矣，不唯男女老少服之，尤有增益。每為鬼神之所保護，世人莫測其由，服之百無所忌。若體熱，即以秦膠一兩錢，一盞水煎，待冷飲之即定，蓋與菖蒲為使也。時大歷十四年。
　　按淵明日：但以九月九日，採取菖蒲，炎日乾之，杵為散，以糯米糊，合之成丸。
　　又一法，《太清經》說神仙靈草菖蒲採取法，以三月三日，四月四日，五月五日，六月六日，七月七日，八月八日，九月九日，十月十日，採之時，須是清靜石上水中生者，仍須南流水者，北流水者不堪。
　　又一法，揀掙地生處採之，當日收採，於當處去根上毛，令諍，以物盛之，水中爭洗，去濁汁，堅頭薄切，以好日色曝乾，杵羅，好日合之作糊，法用陳糯米，經宿浸淘，去坩汁，砂盆中細研，澄滓煮熟，以散攪和熟沒，眾人為丸，如梧桐子大，曝乾，合中貯之，初服十丸，嚼一口飯，和丸一時咽下，後即酒下。便喫點心飯，尤佳。百無所忌。服經十月，能消食。兩月，除冷疾。三月，百病痊。而至四年，精神有餘。五年，骨髓充滿。六年，顏色光澤，狀如童子。七年，髮白再黑。八年，齒落重生。九年，皮膚滑膩。十年，面如桃花。十一年，骨輕。十二年，永是真人，長生度世，顏如芙蓉，役使萬靈，精邪不近，禍患永消。此藥大仙服之上昇，世人莫知。僕因見《上清經》文中，具載功效。凡世之人不合妄傳，恐其怠慢也。其得之者，鎮心益氣，強志壯神，填髓補精，髮髭皆黑。若能志服，永保長生也。又法，三百三十歲亦有加者，長生度世，其菖蒲功不可當也。人自不志，其藥固不謬矣。五日採之俱佳，刮去贏皮，薄切曝乾，一如前法，杵羅，研粳米糊和藥末，得所成團，然後入鐵臼中，重檮三千下為丸。
　　劉根曰：服菖蒲者，博覽群書，日夕無倦，晝夜不寐，百神皆為侍奉。
　　扁鵲曰；．菖蒲能治積年風疾，廣濟世人，男女有疾，悉宜服之。
　　昔陶潛五月五日採之，以蜜為丸，有功無忌。若飯丸，絕妙，老幼服之，永無患害，百無所忌。每日早辰二十五丸，日午二十五丸，晚後三十丸，不得闕廢時日，一年已後，出三尸九蟲，無復搔擾。
　　河內縣道者葉敬原母，年三十五，因疾中風，四肢不舉，手足癱瘓，贏瘦弱損，一似鬼形，應是方書，尋覽皆遍，千藥無效。時有少室仙人，令服此藥。一年已後，百病並除，四體充悅，肌膚紅白，步輕行速，耳目聰明。至五年，形容轉少，其功莫能測度也。
　　又治諸風腰腳，半身不遂，手足療痺，癱瘓偏風，五勞七傷，痔漏發來，痛不可忍，痛切連心，汗濕衣服，常如瘦病，眼澀腳疼，腹藏不調，或瀉或痢，如此疾狀羸啜不差，服之永除根本。天行熱病，瘴氣時疫，傳尸相染，十不存一，但服此藥，獲時痊平。又治女人產後血暈，衝心，赤白帶下，相連命絕。但以菖蒲丸，和少當歸，煎一碗，熱服之，立可痊差。又治丈夫腳重頭痛，四肢沈重，百脈無力，行則欲倒，坐、則人扶，但服此藥，不久而痊。但是男女諸疾，悉主之。其藥有五德，以配五行。青氣入藥，而屬東方。白氣入節，而屬西方。赤氣入華，而屬南方。黃氣入心，而屬中央。黑氣入根，而屬北方。又能堅骨髓靈液，填血補腦，潤五藏，益六府，開胃口，去皮膚中乾燥，益口齒，攝魂魄，長精神，去寒熱，百脈和暢，四體安康。其藥上士服之，永保長生。中士服之，延年駐顏。下士服之，百病不侵。能消諸病。若清諍學道之人，服之神通具錄。所服菖蒲得道姓名如後：
　　寇天師，每服菖蒲得仙，至今廟前生菖蒲。鄭魚服二十年得仙，蓋綽十年得仙，道士官和十年得仙，周鹿十年得仙，紫弘原母子得仙。王良年八十二，十年得仙。少室仙人魯原十年得仙，蕭光十年得仙，少室山嚴存真母子十年得仙，河內王興十年得仙，河陽張士衡得仙，王屋縣令周忠道得仙，初縣有百姓容弘得仙，海沂人李亮得仙。處州王陪服此藥八十年，白日昇天。
　　神仙云：《菖蒲傳》十二卷，祕在上官。此是《上清經》中具載，聊錄要節，以示學道之人。其衛固非詭妄，如能一志採取，依法服之，必可以延年。如是不好道小人，強生誹謗，妄說是非，即致短折。此方雖是，好諸君子，即可傳之道人。不許輕泄也，祕之。
　　神仙服食靈草菖蒲九方傳竟