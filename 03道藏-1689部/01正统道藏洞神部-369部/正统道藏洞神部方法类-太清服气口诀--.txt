太清服氣口訣
　　經名：太清服氣。訣。又名《上清服氣口訣》。不著撰人。一卷。底本出處：《正統道藏》洞神部方法類。
　　太清服氣口訣
　　夫萬物之生，稟陰陽而成形彙兆。陰陽施化，從元氣而寒暑成分。故太陽興也，有暄暄之色，以生眾品；太陰動也，有蒼蒼之氣，以殺群萌。莫不感氣而生滅，斯即月前常覬，君子所知。故云夫食元氣天不能殺，地不能藏者，佳矣！且交接元氣於腎鼻之問，分陰陽於藏腑之內，吐納無爽，持攝不乖，則長生之端，可以期矣。今予所錄口訣者，即服元氣之法也。其有諸秘，乃於口傳，非紙筆可能載。雖廳述多少，亦一家之要。凡諸好事之儔，得之不可輕洩也。
　　凡人腹中三處有隔，即心下有隔，初學服氣者，皆覺心下胃中滿，但少食，久作之，自覺通下至藏下有隔，即覺腹中滿，久而作之，自覺至臍下丹田中，然後覺氣周行身中，猶自未入鳩中，後覺鳩中氣出，即能與人療病也。初學時必須安身靜處細意，行之不已，氣入腹中，即於行住坐臥一切處不妨，胃中氣未下即不得。諸處作難成。
　　初服氣皆因入息即住其息，少時似閉氣滿，其息出時，三分可二分出，還住，少時咽之，咽已，又作，至腹中滿，休。必須日夜四時作，為初學人氣未入丹田，還易散意，欲得氣相接也。氣入丹田已，縱不服，亦氣不散。四時者，朝暮子午時也。心裹滿，但不服氣，咬少許甘草、桂亦得，其滿即散，丹田未滿，亦未到滿也。元氣下時，自然有少悶也。
　　凡初服氣，日夜要須四度。朝暮二時用仰覆勢，夜半及午唯用仰勢。其仰勢但用低枕，仰臥，縮兩腳，堅兩膝，但兩手著兩脅邊，即咽氣。解咽，只十咽，氣即滿丹田。待一時咽了，然後以意運入鳩中。其覆熱以腹坦狀，以被支胸，令高，手腳並伸著林，即咽十咽，每咽皆以意運，令沿脊下，從熟藏中出。每朝暮服氣，先覆後仰，每咽氣皆須一下下作聲始得，不解作聲，徒勞耳。
　　凡咽氣皆須喉中深徐徐咽，不得猛，猛即發嗽。凡咽氣每一回咽，中間隔十息，亦作事停歇，從容任意。凡咽氣不得和唾咽，氣須要乾咽，中問有津液來，別咽之。咽液亦須用入息，恐生風入極，須用心。
　　初從受服氣法，要須誦咒受法了後，平常自用氣，亦不要誦咒，與人療病始回回誦咒。
　　凡服氣四度外，或非時腹中覺少氣力不健，任意咽多少亦得。
　　凡初服氣未固，多從熟藏下洩，宜固之，勿令下泄，以意運令散。
　　初服氣必須心意坦然，無疑無畏，不憂不懼，若有畏懼，氣即難行。
　　凡服氣若四體調和，必須意裹听然自足，不羨一切事，即日勝一日，歡快無極也。
　　凡服氣不得思食，坦然無所念始得，若思食必須抑捺如不在意，不抑捺，心即須念。如渴，煮薜荔湯，湯中著生薑少許，更煮一兩沸，渴吃一，碗，其渴即定，姜蜜湯亦得。若能自抑捺，縱終日對嘉肴，亦無所思。
　　凡服氣但不失時節，丹田常滿，縱日別出行人事亦不妨，久久行慣，縱失一時兩時亦無得。
　　凡咽氣仰排水，覆排食。食藏在右，水藏在左。凡咽氣久，即自至鳩頭，凡咽氣，覆存沿脊下，祇意存腹中，近脊尋聲下，熟藏中出，仍令聲從右邊下。
　　凡咽氣滿悶下洩不能禁，亦非事。所云存氣使出頂及四肢，久行之自覺。如未覺，柢憑存即是。凡咽氣久，柢得丹田氣，拍之彭彭即得。縱心頭未滿，亦得。如欲心頭飽滿，柢是多取氣即得。氣如蠱行，久即自覺，更無別法。問云：何得似吃食時？一種初學柢合如此，久久即共吃食時一也。服氣了，運通身，非令出，任其自出，如人行事，氣力少即咽，亦不須候時。內視腸中糞盡，閉目內視，即見腸中糞，極難盡。縱斷食二十餘日，始盡。初斷食二七日，須日別吃一兩頓煮菜，推宿糞令下，始得每頓吃一碗首蓿芥、蕪菁崧無妨，練卻苦汁，入少油酥，任少著鹽醬醋，作氣味，勿著米飾等，且欲腸中穀氣盡，吃菜可四五日，已後除卻菜吃汁，又三數日，然後總停。每須吃少酒任性，腹中空訖，大吃一頓酒，令吐胸中痰，即極精。每日須吃椒，日三兩，服椒一合，淨擇去子。及閉口者，及去塵，以酒水、薜荔、湯菜汁，任意送之。令下益氣、及推腹中惡物，此是秘法。薑性能爛物，腹中有食吃薑· 湯，非事，如食盡訖即非所宜。如菜中有邪蒿及葫英，必不得食，能亂人氣。凡仰咽氣入腸，運入鳩中，覆咽運，令從熟藏出。凡人有熟藏、生藏，行之一月，氣始入，盤屈腸中作小聲，繞腸轉嗚，始是。如法。凡人盤屈腸轉數多者為上，十二轉已下，或十轉九轉，或七轉五轉，或三轉兩轉，三兩轉者為下。賤人腸廳而短，聰而無智，康屬聰，短屬不智，唯欲得腸長為上，若短更細不是人類。心為神氣，肝為禁氣，肺為殺氣，脾為道氣，腎為元氣，令時正咽者是內氣。
　　凡人腸長者，氣易固，腸短者，氣難固。
　　凡服氣如腸中攪轉作聲，即須右脅著缽，以右手叉頭，以左手牽左腳，令屈直身及右腳。咽氣令入右腳中，即可久行，氣每下作聲，聲繞盤屈子腸，屈處作聲，皆記得屈，數其聲流轉喲喲然，小聲即是流通好也。人腸中四綠，又有節坎，坎數，亦自記得。
　　分別外氣元氣訣
　　元氣與外氣都不相雜，若咽生氣入，須臾即從下洩出去，不得停腸中，若運氣得應頭腦中，頭腦中熱氣上運向腳，亦如之。
　　若先運陽氣，即覺腳先玲後熱。何故如此？綠陽氣排陰氣出，所以如此。如先運陰氣，亦陽氣先出，腳如火熱，然後始腳玲，他皆仿此。若能運氣入頭，始免面皺也。出《老君太虛太上無上自然太起經》。
　　老君治身守一法，當以夜半時元氣始生，舌掠齒，上下舐唇，以鼻納氣，口咽之，三九止，則生氣通流於百脈，令人長生。
　　治身法：朝起先噓，兩手掌摩令熱，律額上二七，名曰存泥丸，令人身神具。
　　治身次，以兩手相摩令熱，拭面二七，名日乾浴。令卻惡氣，面為尺宅真人居其中，見之令人不病。次相摩兩手令熱，律身體二七，名為浴身，令人卻寒風。
　　次相摩兩手令熱，從額律頭髮二七，尋存持髮神守生，名為浴頭。令人髮不白，齒落更生，次復摩兩手令熱，從耳下叉兩耳，逆上二七，令人聰徹。
　　耳各有二神，神字嬌女。治身守一法：朝起，衣衣畢，手律頭，咒曰：大吉，長生，百病除愈，會於福門，五藏調和，無憂患，諸神齋戒隨我身，令我至老不畏人。畢，下狀，先前左足，咒曰：乾次。前右足後祝曰：元次。前左足復咒曰：亨次。前右足後咒曰：利次。前左足復咒曰：貞吉。同曰：乾元亨利貞。身為萬神主，玉戶見，白日大吉得所望。守一法：常愛氣，慎言語，令氣入多出少，還氣補於元，思念元氣，終得長生。
　　守一法：臥常隨四時八節，春夏早起，與鸚俱興，秋冬晚起，必待日光無厭，逆之則傷。
　　敕身神咒
　　謹敕臣身中五藏六腑，九官十二神室，四肢五體，筋骨髓腦，皮膚血脈，孔竅榮衛，百八十肌關，三百六十骨節，千二百形影，萬二千精光，左三魂，右七魄，三鬼五神，頭戴朱雀，足履玄武，左扶青龍，右據白虎，青龍扶迎，白虎扶送，朱雀導前持幡幢，玄武隨後負鐘鼓。令臣心不受邪，肝不受病，肺不受奸，腎不受昏，脾不受死，膽不受怖，胃不受穢。吾氣奮翼，更加導引，急急如臣所告。若履穢及諸不諍處，當洗浴盥漱，解形以除其穢。法用以竹葉十兩，桃皮削取白四兩，以清水一斛二斗，煮令一沸，適寒溫以浴，萬掩消除也。若沐者蓋不但用，此練尸之素漿，正以浴耳。如此便不得以沐頭，更依如常沐法也。
　　太清服氣口訣竟