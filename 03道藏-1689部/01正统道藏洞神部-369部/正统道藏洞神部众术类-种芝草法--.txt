種芝草法
　　經名：種芝草法。未著撰人，約出矜南北朝或隋唐。一卷。底本出處：《正統道藏》洞神部眾街類。
　　種芝草法
　　黃帝問日：敢問石室之文種芝法，可得聞乎。
　　曰：種芝第七經內，有老子曰：咨爾非人，皆知生之為樂，死之為惡，而莫知其所以自生也。千衛萬藥入兆身，止可得老壽，千年已還，數百年已上，終不能使飛行登仙，上朝天皇也。木藥之善者，松脂也。此木生狹苓，有脂肥故也，其垂實可服。長草之善者，榮華黃精、天門冬、山薊也。止宜日每服，不得一日有廢也。可得百日還元，其不能與天地相畢。後世方士增加其說，以誤學者，吾深閔之。八石九丹，雲母玉漿，服之當斷房室、血食，不能使兆輕舉，飛行乘雲也。聞仙人服紫英不耶，豈空言也。
　　夫名山之陰，陽精泉水之上，木石之下，亦生芝，日：其所稟皆山水木土之精。丹砂之上，黃金之上，曾青之上，雄黃之上，皆生芝。此芝非至德感神者，逢而不見，見而不得食也。此芝之所以能使人立仙者，受此四物之至精，含天地陰陽之和氣，藥薰蒸之津液，以符生成，其味乃神於此四物之本體也。今但取此四物檮治，服之為最薄者、切之以感應會，內之於爐釜之中，其精上飛，掃而服之。則百部於．草藥，不徒於服也。要得天地之淳氣，不接引此四物之精液，而令其上，更成生物，不亦當復百部，於其上著上釜者，即余將去矣。顧念兆兆將成灰土，衰哉。今撰天文芝，其有骨命者，當得吾此文。其先人有罪，其身不得應長生，亦不得吾書。藏之名山，石函九重之下，無妄傳，慎之慎之。
　　當以立春之日，掘冢束寅地宅，內外無有也。要欲得善土，非灰壤者，掘為坑，深三尺，方三尺，以曾青一斤，治為屑，裹以羊負，來沃以青箱子一升，復以土築其上，七日當有青雲也。百日上生芝，其狀如苗。以寅卯之日，從其下，以青繒三尺，執骨刀，禹步，而頰取之，慎無以顧。歸乾百日，治以屑，服一刀圭，以井花水，日服三芝，晝則能輕舉，當有神來迎之，百日昇天，法與天地無窮矣。
　　當以立夏之日，於南山之陽，掘地為坑，深八尺，方八尺，以丹砂二斤，治為屑，裹以雄黃赤色者，碎碾，去其頰石，以丹屑納其中，沃以玄參二升，覆土於上，築其平，二八日當有赤雲覆之，八十日上生赤氣如煙，與赤相接，百日上生赤芝，如苗狀。以巳午之日。從日下禹步，以絳繒八尺，以木刀採之，再拜而去，勿復顧也。還陰乾百日，治方寸七，日一服，皆以清旦日始出未一尺時，以井花水送下，晝時三尸九蟲，七疾野肺，痕積聚百病，皆化為濁血，從鼻口中出。以井花水洗之，即能步行水上，焰火不灼，絕飲不食，去世矣。勿令入房屋，絕血食，即有龍車眾仙來迎之。欲止民問，慎勿種此芝。
　　當以立秋之日，於西山之陰，掘地為坑，深六尺，方六尺，以黃金一斤，火洋之，投於坑中，灌以虛山鶴膝草一斤，清酒一斛，浮萍一斛，覆其上，土築之，六日有白雲來覆之，六十日上生黃氣如蒸，上連白雲，百日上生黃芝，如苗狀。以申酉日申酉時，欲取日下，以白素六尺，禹步，以金刀採之，再拜而去，無復顧還。陰乾百日，治服三指撮芝盡，老者更少，少者華色生，頭白者皆黑，齒落復生，奮乎瑜地，即能飛入天中，任意取之，亦當有神仙玉女侍從，問以去止投之事也。
　　當以季冬之日，於北山之陰，掘地為坑，深五尺，埋雄黃三斤，治之，以熟銅器盛之，灌以麻油二斤，覆以雄黃粉一斤，覆上築之，五日上有黑雲來覆其上，五十日上生紫氣，與黑氣相連，百日上生紫芝，如苗狀，其夜則光照一里之內，天陰見毫光也。以壬癸日，從日下，以角刀，丙辛日，以黑繒五尺，採之，再拜而去，勿復顧也。陰乾百日，以子亥日治末，服之五分，七日以夜半子時，北向服之也。芝盡則老化為童子，女人亦可服此芝者，司命太乙遣仙官迎之，壽與天地同綠刻不入，火燒不灼，水溺不濕，五毒遠之，不知饑渴。服此、四芝，皆長生不死，期所在，致天官行廚，亦可不食。藏所在山澤。供給龍虎之乘，鬼神來拜，受使秘之。
　　論者曰：以此言之，天地陰陽之數，能變生萬物，不可云無。譬如陽燧取火，陰燧取水，內藏竹生火，何謂之不感乎。其有丹砂之釜，亦成水銀感動之精，何物不可化，何物不可成。假託物類變化，而生藏之金櫃。慎勿泄漏，有骨命者，乃逢汝形，勤加權喜，司命除其死籍，天地俱并，遊於九天之上，展轉六合之中，神通洞達，祚享無窮。
　　種芝草法竟