九轉靈砂大丹
　　經名：九轉靈砂大丹。未著撰人，似出唐代。一卷。底本出處：《正統道藏》洞神部眾街類。
　　九轉靈砂大丹
　　炒靈砂法
　　用水銀一斤　硫黃四兩
　　右用新鐵鍋一口，用水洗淨。火盆一箇，放小磚三塊，架起鐵鍋。鍋底用少炭火逼熱，先用黃蠟擦令鍋潤。鐵鏟亦烘熱，用蠟擦潤。先下硫黃，熔成汁。次下水銀，兩人對坐，鉗住鍋邊，用鐵鏟不住手炒，如有黃姻起時，即用米醋灑之，姻止再炒。如結成取下，用柳木槌擂碎，或入碾碾細。再檯上鍋炒，令青磚色為度。約炒三箇時辰，炒得熟時，昇砂堅固。如此鏟‘出，入碾細羅過起，名青金頭末。
　　造爐法
　　先擇陽日，用土磚十餘箇，砌爐一座，高二尺，上圓下方，著底用木板。爐中約盛炭五斤為準，爐內高一尺五寸，下用鐵條七根作隔眼，隔下高五寸，作風門，泥之，候乾方用。
　　鑄鼎法
　　用生鐵造水火鼎一付，通高一尺二寸。火鼎高八寸，內子口徑過五寸，邊連子口闊一尺。火鼎底厚五分，水鼎高四寸，水鼎底厚二分。用大治爐中鐵汁，鑄造水火鼎，子口縫要合得。
　　昇砂法
　　先用大鍋，內入黃泥并水，就放水火鼎在鍋內，煮滾約三箇時辰，取出。再以水洗淨，烘乾，用米醋磨墨，以筆蘸墨，塗火鼎內並水鼎底。再用石斛並艾葉，燒炯薰之，隔鐵氣，候玲放穩，卻將前青金頭末，以匙輕挑入火鼎中，令虛不可滿，約離水鼎底三指為準。醋調赤石脂，封子口，坐上水鼎，按實，用鐵線串水火鼎上下眼，緊札定。外子口再用六乙鹽泥固濟，一寸厚。用康鐵線條作鉤，長一尺五寸，火鼎邊眼內鉤起。上用麻索一條擊定，懸掛於爐上。爐內先以成塊硬炭五斤，排砌於內，下用引火四兩，擇日早辰起火，以扇去風門口繃之，先文後武。如炭軟加一二斤，水鼎內先下溫湯八分，滾時常以玲水抽添，不要滾出。漸漸放鼎近火，看爐內火盡為度，約有半日。隔一夜寒爐，取出，鏟去土，鑿開，其靈砂升於水鼎底，取出包起。
　　煮砂法
　　將靈砂一斤，或二斤，鑿成大黃豆塊。以淨細麻布，縫一長袋。將碗砂傾入袋中，線札住袋口，不要動，用大磁瓶一箇，約盛五升湯者，將桑柴不問多少，於諍處燒灰，放玲，量灰一斗。籮底先用夏布一層，放上灰，先用滾湯澆濕。每灰一斗。用冷水二斗。旋傾入籮內淋之，寧水少些，汁稠為妙。取汁傾入瓶中，放在火盆內，用炭火煨滾。卻將前袋中砂，懸挂在瓶內居中，謂之懸胎。用慢火煨如蟹眼滾，煮七伏時日足。再滾二三滾，取出曬乾。謂之困法。
　　做銀珠子法
　　約用花銀二十兩，再用黑鉛灰池煎過，十分淨徹。入甘鍋內，化成汁。用新竹梢一把，連葉札成篇，橫放在大磁缸內，將銀汁細傾於篇上，急擺動，其銀成粟米細珠。如大者，再化再傾，揀取細珠用更好。
　　一轉初真丹法
　　右用生鐵鑄盒子一箇，或熟鐵打盒子亦可。一盒約盛銀珠二十兩。先用白善土、米醋，調塗盒子內，一分厚。日乾，卻將前珠子一斤，并煮過靈砂四兩。每用四一之數，如栽蓮子法。層問滿合，以崑崙紙蓋定。盒頂不滿，用乾碎黃土填實。用醋調赤石脂，封子口蓋住，用鐵線十字札定。合子外用紙筋、靈泥通固，約半指厚。日乾，入灰缸內養火。又用小口缸一箇，約盛灰九斗者。用黃土先鋪缸底三寸厚，用三腳小鐵架一箇，高五寸。三腳仰放向上，將丹合放於三腳上頂住，不要側動，以紙錢灰埋之。再用大鐵架，罩定其架，圈上以鐵線串成隔眼，其隔離丹合一指，隔上放火，再用五寸灰蓋火。卯酉抽添，二七伏時，二三四五六七八，皆是兩數。候日足，冷定取出開合，其砂如新鐵色。將一塊用刀劈開，中間無紅色，其丹熟。如有些紅色，是換火不勻，不可動。再固濟，依前養三伏時，其火比前火加些，無不成矣。揀出銀珠分開。如要此砂見寶，用砂一兩，黑鉛一兩，入灰池對煎過，每兩砂得真銀八錢。惜之，留轉大藥。
　　二轉正陽丹法
　　右用初真丹一十六兩，作匱。依前用桑汁煮過靈砂一斤，先用四兩，同丹匱，依前入合，如種蓮子法。四一之數，層問滿盒，依前固濟。日乾，入灰缸內三腳上，依前罩定，依前下火，卯酉抽添，一七伏時，二三四五六七八，皆用兩數。日足候玲，取出其新砂，與丹匱一般揀出新砂，包起。再用煮砂四兩，依前入匱中，依前封固，入缸內養之。如此四次，共得一斤新砂。如要試丹成熟，依前用黑鉛煎之。每兩砂得銀八錢。如不煎用，留作丹匱，轉丹藥舊匱，任意用之。
　　三轉絕真丹法
　　右用正陽丹一十六兩，作匱。用不曾煮的靈砂一十二兩，同透明辰砂四兩，共入麻布袋中，入桑灰汁瓶內，依前煮七伏時。候日足。一滾取出，日乾，同入研細羅過，用玉女漿，即楮樹汁也，為劑。按實，曬乾，鑿成大黃豆塊。先用膽礬四錢，硫黃一錢，研細同入姚內，炒令紫色，研為細末，卻將鑿成塊砂四兩，逐塊用熟米醋蘸過去，膽礬、硫黃末中滾之，名貼身藥。與丹匱，依前四一之數，層問滿盒，固濟，入灰缸內三腳上，依前罩定，依前下火，卯酉抽添，二七伏時，二三四五六七八皆兩數。日足候玲取出，開合，其砂亦如新鐵色。母子一般揀出，如此四次，共收得新砂一斤。如見寶，依前試之舊母，任意用之。
　　四轉妙靈丹法
　　右用絕真丹一十六兩，槌碎。用磁合一箇，揩淨。將碎砂鋪於合內，用閉口川椒一兩，諍水三碗。於磁器中煮至二碗。去祖乾淨，卻傾入水銀四兩，煮滾約一時候，取下急傾去椒汁令乾。將水銀乘熱，傾入合內砂中。醋調赤石脂，封子口，鐵線扎定，合外以紙筋、煦泥通固。日乾，合底下用水湯瓶一箇，約盛水五升，瓶口與合底一般恰好。瓶中先盛滾湯七分，坐上丹，合鹽泥固濟口縫。不用三腳。入缸內，灰埋之罩定，養三伏時，卯酉抽添，五六兩數。日足，寒爐取出，開合看其水銀不見。秤砂有斤兩。不要動再依前煮水銀四兩，依前澆入合內砂中，封子口扎定，依前固濟。日乾，水瓶內添滾湯七分。坐上丹合固口縫，入缸內，依前下火，依前抽添，三伏時。候玲取出開合，微見些峰角，秤砂亦有斤兩。如此四次共澆水銀一斤，且住休動，固法如前，水瓶內湯添滿坐上合，依前封固子口不澆水銀，虛養五伏時，卯酉抽添，四五六七八兩數，日足，玲取出，開合，其丹湧起，如瓊林玉樹，方可採摘白芽子，如此澆採無窮也。
　　五轉水仙丹法
　　右用妙靈丹內採丹芽一斤，要淨，不可犯雜。鋪於淨磁合內，好珠汞半斤，就傾入合內芽中。依前封固子口，扎定，合下用湯瓶，依前封固，入灰缸內，不用罩，其火四方，插養五伏時，四五六七八兩數，日足，候玲取出，開合，其丹峰巒湧起，休動，依前再澆水銀，依前固養，如滿合用剪下分開。如要成寶，以河水並乳香少許，煮一伏時，入甘鍋內，熔成至寶，任用之。至此不用鉛煎，自體成寶矣。
　　六轉通玄丹法
　　右用水仙丹，取四兩。依前用河水並乳香，煮過，熔成寶，打造室，合三兩做底，一兩做蓋。口縫彌密，恰好盛葉，雌透雄倭，黃紫砲各一兩，皆用精妙者，同研細，裝於合內，醋調赤石脂，封子口，放於前磁合內居中。卻將水仙丹芽子鋪蓋，再固磁合子口，扎定，不用外固。入灰缸內三腳上，灰埋罩定，隔上放火，卯酉抽添，三七伏時，二三四五六七八皆兩數。日足，候冷取出，開合去鋪，蓋其室合，与三黃一等紫紅。將黃一小塊，試銀成庚，通赤為度。如上面赤下淡，其丹未熟。如透底赤，方可點化，留轉丹藥。
　　七轉寶神丹法
　　右用不煮靈砂六兩，生雄黃二兩。用前養過三黃四兩，留一兩蓋面，餘一處研勻，入磁合內，留丹一兩，亦研細蓋面。以醋調赤石脂，固子口，鐵線十字扎定合外再以紙筋、靈泥通固。日乾，入灰缸內三腳上，灰埋之罩定，隔上放火，五七伏時，卯酉抽添，二三四五六七八兩數，候日足，再加火三斤四方插緞。候冷取出試之，將汞五兩入建盞內，以丹末一錢摻之，下用小火逼汞，將卻好盞蓋定，醋紙封子口，候作聲聲絕去盞。其汞成一塊紫庚，再入甘鍋內，化成金寶。留轉大藥，舊匱任用之。
　　八轉神寶丹法
　　右用寶神丹七兩，留二兩塗頭。用硫黃汞對昇的靈砂五兩，雌雄硫珠各一兩，並研細入合，留丹二兩，亦研細，蓋於面上。固濟，日乾，入灰缸內三腳上，卯酉抽添，七七伏時，二三四五六七八兩數。日足，候玲開，合成一塊，紫色射目，光彩可愛。可種金芽，變轉任用，留轉大藥。
　　九轉登真丹法
　　右用神寶丹六十兩，二八靈砂三十兩，一處研勻，用烏驢乳汁和為劑。卻摘取金芽二斤，熔成寶，打造金神室合。恰好盛眾丹藥在內，令滿。醋調赤石脂，封子口。復鑄一銅合一箇，比度大小，恰好入室合居中，四邊各寬一指。右用鉛丹、礬石，各另用器盛之，五斤炭火緞過，同研細末，殺埋芽合鋪蓋要勻。次固濟銅合，不用外固，入灰池。右擇卜壇場，按方位，擇日時下火，卯酉抽添，七七伏時，依前火數，日足就，加火三斤，四方插燬。候玲盡，取合子，去銅合，以黃芽丹合，盛大丹，於壇上掘地，深五尺，埋五十日，取出。用油紙裊三五重，再以布帛包三五層，諍麻索攜墜於井中，五十日至底。取出為細末，以黃精自然汁，或玉女汁，亦可丸如雞頭子大。候乾，再入金室合內，封子口，灰缸內三腳上，下火一七伏時，卯酉抽添，二三四五六七八兩數，日足。候玲取出，合試丹一粒，投入玲水中，其水隨丹滾如湯。以汞一斤，入建盞內，投丹一粒，恰好盞蓋定，醋紙搭口縫，以小火逼汞，如秋蟬之聲聲絕，去盞，汞以成上色紫寶，熔之紫暈爍人，乃丹成也。
　　將丹數供，具奏上帝，候有報應，取丹，井中水吞三粒。先置水缸，遂入水缸中，煩丹友外護，候水溫熱即出。再入第二缸水中，復三缸，便覺身輕神變。次日準前。如是三次，九缸水，共吞九粒。自然身有光明，將見雲車下迎，如接侍雲升霞車矣。
　　又澆淋法
　　用恰好磁合一箇，將初真丹一斤，先用長流水於磁器內，慢火煮浴一時，微滾取出，日乾。鋪於盒內，卻用川椒一兩，多揀閉口者好。以磁瓶內用諍水三碗，煎至二碗，去租。卻傾入水銀四兩，再煮一時，急去椒湯，用紙拭乾。將諍水銀乘熱，傾入盒內丹中，用崑崙紙蓋定。又用土塊填滿，依前固濟，日乾。合下用水湯瓶一箇，瓶口與合底恰好。其瓶盛水三升者。瓶內先下滾湯七分。瓶口用盥泥一條圈住，將盒坐在盥泥上，塗固口縫。入灰缸內，不用下三腳，只罩定。用頂火養三伏時，卯酉抽添，四五六兩數。日足，候玲取出，開盒看時，不見其水銀，盡入砂中，秤斤兩方有，不要動。依前再澆固濟。如此四次。每次添湯瓶七分為準，乘熱坐上盒子為妙。四次後，用虛養一次。虛養時，水瓶內添湯，滿其盒，依前封固，坐在湯瓶上，不用罩，四邊插火，養五伏時，卯酉抽添，四五六七八兩數。日足，候玲，取出開盒看，方可摘些芽，放炭火上試熔，看玲成珠，不折方好。有走折，再虛養一次。如要成寶，不用鉛煎，用甘鍋化成寶。如要轉澆，盒滿分之，依前四一之數澆養。每四次，用一虛養。試看成寶，方可再澆，如芽嫩切不可澆淋。依前再虛養，務要成珠，方可轉澆去。
　　九轉靈砂大丹竟