天老神光經
　　經名：天老神光經。宋蘇登撰。一卷。底本出處：《正統道藏》洞神部方法類。
　　天老神光經表
　　臣聞人不見形，憑諸水鑑。事不可預，明其箝兆。蓍灼是虛，尚假精意。水鑑雖徹，資其目成。故形以目窺而見微，兆以識察而觀妙。斯事畢舉，孰可倣之。如有一闕，則難依據。臣性識愚，劣藝術淺。薄覽於異書，頗知至要。只如目前者，定近遠，察是非，辯青黃，知善惡。上觀乾象，中測人情，下鑒坤維。斯等，莫不皆由目中光也。若能見之，戰鬥出軍涉水陸，即目下炁黑。若光去目，患難立至。則上不能見輔星，中不能辯親疏，下不能觀萬物。此神光去矣，其不睹斯妙。臨患之時，夫何悮哉。頗有云：為兼以昏晦，若能存神光於目眥，察輔星於武曲，則不勞蓍灼。休咎預分，未接兵戈，前知勝負。其文省而易教，其理精而易通。固可以去危就安，轉禍為福。是知高祖心動，卒兔迫人之謀。趙襄馬驚，懸知刺客之狀。古來賢哲，皆宗師曠。晉平張良，受黃石之要。此乃傳行世代，歷載既深。文字或謬，語有其繁。臣竊不自揆，輒次之，以此成一軸，號曰《天老神光》，謹進於闕庭。臣熟知陛下聖慮明暢，妙理精通。然臣今敢聞，以繁聽覽。臣恐陛下，以此微細不納。宸衷臣之愚直，實以為保護。聖躬莫不至斯，道危難之代。實以保身，臨事便知吉凶。固詳察不鄙蒭蕘無任忠懃之誠，謹冒死奉表，謹獻以聞。臣誠惶誠恐，死罪，死罪，謹言。
　　貞觀七年月日，右僕射衛國公臣李靖上表。
　　天老神光經
　　右僕射衛國公李靖修
　　晉平公問師曠曰：凡人出行，將兵攻擊，勝負命之，存亡可預知乎？對曰：須察北斗之星傍輔也。若欲克戰將兵，暮不見此輔星，不可行也，大凶。若有疾不見，限期將至。平公曰：天陰不見，將何以明休咎？對曰：不見當視神光，不見神光，不可妄動。平公曰：神光若何？對曰：常居目中，於陰闇處以指刺之目眥，頭搖指可見其輔星者。眾共視之，獨不見者，是輔已去，必大凶。夫人身疾病目不見者，只在七日內死。此道微密，可謂獨見之明。平公曰：善哉。乃刻玉版，藏之於函，常披覽之。黃帝曰：心動目瞬，懸知性命吉凶。天之明，以日、月、斗為候。人之明，以目為候，以心為主。若能知之，全身保命。夫鼻目神合於心，故先知察之。心動目瞬鼻酸，神光去者大凶。或要知賊人、奸人，須存神光。光青白者，奸人。黑者，賊人。凡行，心動目瞬鼻酸者，即存神光。神光去者，有賊在前。一瞬一里，前必有賊，可備之。凡行至他邑，欲止住者，先存神光。無光者，勿入其舍，必有憂傷。
　　師曠曰：光黃及赤而圓，有德有喜。白者，有伏兵，於人有喪。青缺者，有憂。里一者，有賊及病、兵矣。若居，坐臥不安，且存神光，不見須急去。凡夜臥，要知吉凶，可存神光。將欲征伐者，上觀星象，中別神光矣。若欲渡水，宜可存之，不見者，不可渡也。若出行不見者，不可行也。若臨食不見，不可食。若欲飲食時，心動鼻酸目瞬光去，同伴欲害己，慎之。若舌動脣瞬光去，子欲殺父，奴婢殺主。心動臍瞬光去，子欲害父。心動光去肘瞬，妾人為賊。心動掌瞬光去者，賊是親戚。心動惕然光去，弟欲害兄。心動右足下瞬，利行。左足下瞬，公中有事。心動頰瞬光去，賊是交友。心動目瞬光去，妻妾與外人私通，欲來相害。心動光去，急離住處。又存神光，左目有光，左路通。右目有光，右路通。兩目皆有，可往。心動不樂，避上下兵，有相爭事。若目無光，耳無故鳴，坐者急起，行者急走，有人欲來相害，是為精魄藏耳。左目瞬，己身事。右目瞬，他人事。鼻酸耳鳴，怪憂立至。夫上士死前五日，光去魄亦去。凡人，魂藏於鼻，魄藏於口，故合於身。神光出於目，精氣合於神。所去之處，須謹占之。昔軒轅欲崩，光去十日。周孔，皆先五日。近代烈士，三日而已。光藏於目，聲藏於耳，精藏於陰者。而限期將至，何為不在？耳無聲，目無光，陰不起，其賊主來，隨明避之，大吉。
　　岐伯曰：於陰闇處，以手掩目，存神光青者。憂白者兵，赤者德，黃者喜，里一者凶。劉根曰：光白者，亦有德。甲乙日主目，丙丁日主心，戊己日主腹，庚辛日主背，壬癸日主踵。以此日，其有心動目瞬存光。無者，賊欲謀人，可備禦之。甲乙日心動者，賊為人身小而長，蒼色，好言語。丙丁日心動者，賊為人壯，赤色，蓬頭廣頰。戊己日心動者，賊為人鼠肥肚大，不言語，髮黃。庚辛日心動者，賊為人廣眉大鼻，能喜言語。壬癸日心動者，賊為人身長頭小，里一色，好漁獵。若能備之，則萬事必成，避兵除害，天自與之利矣。光眉間五日一存，命之長遠，獨聞之聲，為之耳鳴。精神不調，赤子大驚，悲思不樂，欲歸於天。以手搏耳，赤子還返，耳鳴之時，即存神光。黃帝要祕，專行全身保命。凡人耳鳴，聞叫喚啼呼及雷鼓聲，若鼻中聞臭氣，腥而並凶，可齋誡沐浴，暮向本星禹步三，呼曰：巨門神子，輕門神子，祿存子，戶錯子，衡不云子，霸治子，大櫃子。
　　常以此法言，無殃矣。若有難，便呼其所屬星名，云來救我，三呼止。第一午屬破軍，二巳未屬武曲，三申辰屬廉貞，四卯酉屬文曲，五寅戌屬祿存，六丑亥屬巨門，七子屬貪狼。
　　禹步法
　　老氏云：凡人住處，宜存光察輔星，武曲傍小星也。見之則吉，不見則凶，亦內保百日。見之則百日內無官災、口舌、患疾、死亡，故曰保百日。若天陰不見輔星者，於闇處存光。若不見，細推求四方尋之。每辰及夜，常能存之，長生矣。
　　天神覆斗神呪，用保身護命，百年之榮壽，非人勿傳。呪曰：團團告報四方、天地、日月，此處行岡，火急捉取鬼王。人人縛勒，攝取強邪。吾今未覺，不得分張。麒鱗萬隊，盡散五方。謹請二十八宿星官、三十五星頭，上立速速下來，在臣傍年。逆人符鬼，專在此攔，截作妖祥。星官唯覆斗，反縛叛逆人形，口云急急急急，便覆斗。一步一星，乾元亨利貞。
　　□□□□□□□。
　　告玄圖
　　丕哉天道，垂範顯乎，然不可智知。自古人知者其道昌，不知者其道亡，而況於常倫。而己敢不量力，度德銘心，忘形窮索幽微，編為圖籍，如列諸掌。依此行之，至誠必應。分位置席，一一備載。將來君子，寶而祕之，以貽後代，勿示凡愚之人。得之者固不在於外求，修之者亦不在於他人。《陰符》云：宇宙在乎手，萬化生乎身。凡八萬三千一百晝，三千一百星，夜八萬星見。以四斗星官，每夜抽三斗，在北斗下當直。
　　乾星求謁至尊，宜用月初二日衙宿。
　　紙錢一貼，狀紙七張，鹿脯三楪，酒三盞，燈七盞，香一炷，面北方一行排。
　　右奉請乾星官降赴，領受薄禮，以應虔誠。謹狀。
　　離星救危扶傾；宜用成日亥時。
　　燈九盞，香一炷，餺飥五椀，乳五盞。三行排。
　　右奉請離星官降臨，俯納丹誠，以救顛躓。謹狀。
　　丙星祈福，宜用酉日申時。飯兩椀并匙筋，
　　酒兩盞，雜肉兩楪，狀紙五張，筆一管，燈一盞。
　　右奉請丙星官降臨，受納單獻，特施福祐。謹狀。
　　平星夷敵，宜用危日丑時。
　　酒七盞，香一炷，紙錢三貼，燈兩盞，飯七椀。
　　右奉請平星官降止，領受奠禮，令遇敵必平，逢危返安。謹狀。
　　寅星官攻擊勝負，宜用定日子時。
　　酒三盞，香三炷，紙錢一貼。羊肉三楪，燈九盞。
　　右奉請冥星官降赴，俯賜領納，使攻必剋，擊必勝捷。謹狀。
　　出星道途通達，宜用定日辰時。
　　酒二盞，肉飯食二分，狀紙三張，錢財一貼，燈兩盞，香一炷。
　　右奉請出星官，降臨就座，伏願無所滯礙，道途通達。謹狀。
　　定星安家保宅，宜用平日戌時。
　　羊肉炙五串，酒五盞，狀紙五張，紙錢一貼，燈一盞，香一炷。
　　右奉請定星官，降臨受納，伏願宅舍安寧，祿祐延生。謹狀。
　　瑞星應夢，用天赦日亥時。
　　酒七盞，鹿脯七楪，狀紙七張，紅綵二尺，紙錢七貼，燈二盞，香一炷。
　　右奉請瑞星官，應夢賢聖，以將福祿。謹狀。 
　　元星求大官，宜用己巳日巳時。
　　乳三楪，雜綵，各少許。紙錢一貼，紙三張，筆三枝，香一炷，燈兩盞。
　　右奉請元星官，降臨領納，伏願仕宦清吉，言發皆中。謹狀。
　　正星攝心愜意，用壬午日丑時。
　　乳粥四椀，雜果子四楪，酒四盞，香燈各四。
　　右奉請正星官，降臨領受，伏願所求稱意。謹狀。
　　顯星官祈官求名，宜用丙子日亥時。
　　內飯一分，紙錢一束，狀紙一張，香燈各一，筆一枝。
　　右奉請顯星官，降臨領受，伏願祈官必應，求名必遂。謹狀。
　　七月星祈陰德，宜用寅日子時。
　　酒三盞，狀紙四張，白練素三尺，素飯三分，香一炷，錢財十五貼，燈一盞。
　　右奉請月星官，降赴領受，伏願所祈必應。謹狀。
　　輔星安賤口，宜用辰日戌時。
　　乳七盞，燈一盞，紙錢十三貼，香一炷。
　　右奉請輔星官，降赴領受，伏願賤類福壽。謹狀。
　　大白星祈方面主，不揀日，大凡申酉日為妙。
　　汗衫半臂一，衫一，袴不祙肚一，襪一，一。
　　已上，並須三歲孩子樣造。
　　右奉請大白星官降臨，領受前件物并食酒乳等，伏乞令祈官職，必克所請。謹狀。
　　燈席燈燈燈
　　燈酒一滿椀乳一椀
　　燈乳粥一椀飯一椀
　　燈乳餅一錢財隨意
　　燈狀紙二十張香三炷
　　燈席燈燈燈
　　以前件鋪設，但依所畫字處著祭物。直須嚴潔，勿令前有猪狗及腥等物。所排比尤宜在意，所求必剋。伏慮未慣者，更備錄立成奏狀，儀範如後。
　　召啟十方一切得道應感神明：某年某月某曰，州縣鄉里弟子某甲，就某處奏納某星官君錢，求某福。今正爾燒香啟告，願靈聖降下。令臣所啟，上達某星官前，便執刀解穢云。謹請東方青龍真氣入吾水中。謹請南方赤龍真氣入吾水中。謹請西方白龍真氣入吾水中。謹請北方黑龍真氣入吾水中。謹請中央黃龍真氣入吾水中。謹請東方木官解穢吏九人。謹請南方火官解穢吏三人。謹請西方金官解穢吏七人。謹請北方水官解穢吏五人。謹請中央土官解穢吏十二人。謹請天上地下解穢吏各十二人。謹請解穢玉童、洗浣玉女、香湯使者，請解天穢、地穢、人穢、鬼穢、沉屍白骨等穢。但眼之所視，耳之所聞，速令大穢歸海，小穢歸江，不得遲。遲當吾神氣者死，背吾神氣者亡。一穢不去者，斬付魁魍。急急如律令。捻香三遍。上香訖云。第一上香供養南斗星官，第二上香供養北斗星官，第三上香供養十方一切得道。
　　奉請某星官，慈悲降臨，領受微禮，上香上酒再拜。
　　臣聞至理幽冥，啟必應感。謹有文狀，理宜申奏，宣讀文狀。如此三遍訖，燒錢及雜果子撒了，再拜祝。
　　右隨官並請沾賴，以同懽悅。某以卑微菲薄，仰蒙降臨，不勝忻悚。臣向來所請情狀，伏願釆納，記錄詞誠。臣以愚昧，不閑儀範。啟言煩雜，忓忤威靈。並乞矜恕，克如所願。再拜奉送。
　　諸神祝文。
　　第一上香供養南斗星官，第二上香供養北斗星官，第三上香供養一切得道。
　　玉華散景，金鑪起烟。香雲密羅，上衝九天。侍香玉女，上聞帝前。令臣長生，永為真仙。所啟所請，咸乞如言。
　　又云：隔居小人，好道求靈。常見尊儀，願賜長生。百二十年，無諸災瘴。敗中得成，危中得安，死中得生。應住宅吉，家眷安平。如願之日，即不勝虔懇之至，稽首歡喜。
　　次宣狀三通。
　　次念北斗呪七遍。
　　奉請某星官，慈悲降臨，領受微禮。臣聞至理幽冥，啟必應感。謹有文狀，理宜申奏。次燒錢及狀，灑酒撒菓。
　　右隨官並請沾賴，以同歡悅。臣以卑微，輒申菲薄，仰蒙降臨，不勝忤悚。臣某向來所請情狀，伏願採納，記錄詞誠。臣愚昧，不閑儀範。啟言煩雜，忓忤威靈。並乞矜恕，克如所願。再拜送。
　　背建向破覆斗。
　　大月，拇大指在前腰上，及先進左足，步之動岡。
　　小月，拇小指在前腰上，及先進右足，步之動岡。
　　大月禹步先左
　　天老神光經竟