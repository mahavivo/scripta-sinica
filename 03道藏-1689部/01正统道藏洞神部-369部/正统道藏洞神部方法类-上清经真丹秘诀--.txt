上清經真丹秘訣
　　經名：上清經真丹秘訣。未著撰人。似出朴唐代。一卷。底本出處：《正統道藏》洞神部方法類。
　　上清經真丹秘訣
　　一陰一陽，二物俱黃。不因配儷，自作梯航。沈於神水，浮在中央。重重血點，片片鱗光。用之即成金寶，餌之即壽延長。能變能化，通徹十方。此藥神仙鍊丹之法，地仙之術。蓋為救施貧乏，因抽藥為點化。今時道者得之，皆被業牽，只將求利門，終不能修服食，因此得者－，皆廣用為榮華，便被神明所折，修皆不成。修此藥者，須於淨室，及山谷無人之處，忌女子孝子雞犬等，先焚修香火，啟告乾象，廣發大願，自知辦其心，方可修鍊。若不如此，縱成亦．為雷電所怒，虛勞心力。所流傳在世，不許點化，只要救眾生疾病。此藥依法修鍊服食者，可為地仙。所理救於疾苦，或臧藥一分，入礬石同力。
　　療眾疾法
　　凡有百病之處，攻之如萬人同施，其功可知，此藥故有十號。一名消冰丸，能消除諸玲，蕩卻宿水，故名消冰丸。二名內炙丸，其藥入腹如火，能燒其疾，故名內炙丸。三名沃雪丸，如日消冰，如湯沃雪，故名沃雪丸。四名十瀉丸，如人能服到，瀉出惡物，故名十瀉丸。五名通利丸，宣通五藏，治之六腑安和，故名通利丸。六名治眾氣丸、凡有氣結之處，能消之，故名眾氣丸。七名蕩邪丸，能除蕩邪神鬼氣，無不除愈，故名蕩邪丸。八名通胃丸，能開通胃口，令人下食，故名通胃丸。九名掃疾丸，能掃蕩百病，無不瘦者，故名掃疾丸。十名萬病丸，能治萬病，入腹便癢，無不效者，故名萬病丸。
　　又有七名治癥，一名氣癥，二名冷癥，三名積癥，四名結癥，五名痕癥，六名疝癥，七名血癥。凡有此七疾聚結，或左或右，若久不治，變成虛腫，如龜形發腫而死。但人處世問，四大為身，百病俱集，如天地不調，昏沉迷悶，即起百病，因斯喪亡，水火不調，令心中玲病，餘食不消，因斯喪亡。風雨不調，令人四體贏弱乾瘦，因斯喪亡。所病者有宿世因綠，或盲或聾，瘡痘愚癡，體不完具，種種惡障，邪魔鬼神，癘療殃咎，皆由惡業宿命所為。但志心服此藥，無不癢除。久患疳痢，寸白蝕蜃，五般痔，帶下崩中，九種瘦瘡繞項，鼻孔出膿血，五藏反歷，擁腫背氣，心復鼓脹，胸膈滿痛，發背大風，天行時疾，應是世疾，無不理也。
　　其藥丸如麻子大，每日空腹服一粒，漸加至三粒，茶飲任下，已死者更生。日出服一丸，夜臥服一丸，服藥之人夜行五里十里，凡是百獸毒蛇鬼精，皆走不敢當之。有病初服，皆瀉出五藏惡物，即癢。此藥皆因宿世有分，方遇此方藥。久服反老為童，永為神仙。或在世遭橫事，身入土尸永不壞，肉色不變，永為尸仙。修行達道，方可知之。服藥得道之人，不能具載，謹錄修鍊次第如後。
　　武都沈銀二兩好雄黃是也。舶上雌黃二兩。右用湖南合子，先以金簿十片其內，便以雌雄合和，於乳缽內研如粉，入於合子中，實築，卻以合子蓋蓋之，其合子口四面，以鹽泥固濟如法了。又取一瓷鼎，可盛一蚪餘者，以黃丹二十斤，先以黃丹三五斤漸築令實，約厚五寸，坐合子當中心，更下丹輕築都大令實，取鼎滿為度，不計斤數，然後以六一泥泥鼎，可厚三二分，致鼎於盆內，著灰且令陰乾，使泥鼎子上下通連，固濟，候鼎乾發火。
　　第一日用半斤熟火，四面擁之，日夜不絕。至第五日，又加半斤火。每三日一度，添半斤火，至五斤火。即其藥外面鑪團泥，只要擁火氣別無法，養至四十五日。後添三斤熟火，養至四十九日，且住，候火寒取出合子，開看內藥已如朱紅，或如金黃色，此狀候其黃丹大半如紫金色，收之。理一切惡瘡。取合子內藥頭一分，入汞一兩，於火上，以乳缽慢慢研之，候遺巡成砂訖。以針條鐵十字擊藥合子。又以六一泥固濟合子，候乾，以水火鑪內養之。水火鑪者，取一瓦飯子，泥四面，只留中心底上一孔，然坐藥合子於孔上，出飯底半寸已來，甌下常以一碗水，水面去合子底半寸，但不濕著，即得其．藥合子。初用三兩火，漸漸半日已後，添至半斤火養。每一度添一兩。候七日滿，火寒開看，其藥並伏矣。依前卻固濟，更養一七日，開取少許，入火試之成金也。但甘草色耳。又添汞一兩，依前研成砂子，准前水火鑪內養之，每一七日一度開，添汞一兩，添至一斤止。如要寶即輔取一半，如不要但養之，時時添二兩硫黃，研過入鑪，即成朱矣。
　　又取前成金藥一分－，以汞半斤，硫黃三兩，研成砂子，依前六一泥固濟，火緩緩逼，復為水火鼎養之，七日開之。
　　又添汞一兩，硫黃一分，依前固濟養之，添至一斤止。養至半年後，又添汞一斤，硫黃四兩，准前法養。如要寶即構取之，如不要但依前養之。
　　又法，如要真元，但將藥頭分臧養之。養至三年，一粒粟米大可點一兩。養至四年，一粒可點二兩。養至五年，一粒可點三兩矣。養至九年，一粒可點一斤。此藥本是神仙大藥法，後來將救世人。先為點化其藥，養至三年，便可服食治疾。
　　服食法，取藥細研如鈣，以水飛過極細如粉，於瓷瓶內，懸入井中，七日出之。又以甘草水，煮三五十沸，候乾，以棗禳和為丸，如大麻子大。以一粒安一斤肉內，六月中逾月不臭壞，可驗其神功也。
　　凡服藥，先須沐浴，著新衣鮮潔，素食七日，忌一切穢惡物等。每日空心，淨水下三粒，酒下亦得。所取藥添換，如有貧寒者，但以藥寶貨之救接，切不可輕泄。所得者皆是宿有道綠，方得此術。如將輕授，殃及後世，切須祕之。如是道人得之，便須絕跡巖谷修行，保而祕之祕之也。如若雌雄不真，好藥亦難成，成恐力薄。得沈銀者，最為其上也。若要固濟合子，用炭上白灰打取，與靈中半拌之固濟。若要固濟鼎，用砂盆末、炭末、黃土，拌紙筋、舊草鞋為筋，爛拌泥固濟，並須如法。
　　上清經真丹秘訣竟