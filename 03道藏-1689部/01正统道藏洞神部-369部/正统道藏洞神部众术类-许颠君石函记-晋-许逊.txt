許真君石函記
　　經名：許真君石函記。二卷，假託許遜撰，當出於南宋。底本出處：《正統道藏》續道藏。
　　石函目錄
　　卷上
　　太陽元晶論
　　日月雌雄論
　　藥母論
　　藥物是非論
　　丹砂證道歌
　　卷下
　　聖石指玄篇
　　神室玄明論
　　金鼎虛無論
　　明堂正德論
　　許真君石函記序
　　真君姓許，名遜字敬之，汝南人。其祖父世慕至道，西晉武帝太康元年，舉孝廉，不就，朝廷加以禮聘，真君不得已，拜蜀郡旌陽縣令。因世亂，棄官入道，精志修煉，乃踵孝道明王之教，真仙飛舉之宗，功著行成。收斬蛇蜃，呪施符水，療病回生，不計其數。後於東晉孝武帝寧康二年，甲戌八月一日，於洪州西山，感上帝玉詔，舉家四十二口并百好，拔宅上昇。乃留下一石函，謂曰：世變時遷，為時之記，後為張守發其函，得函中祕文九篇，乃真君修煉金丹之上道也，名《石函記》。西山玉隆高士謝觀復，洎高弟清虛羽衣朱明叔、東嘉鄭道全等，遞相授受，傳至于今。此文乃上品升舉之機關，非丹術旁門之小道，宿有仙骨，獲遇斯文，得之者寶而藏諸，非人勿示。篇中誓願深重，請細警焉！
　　許真君石函記卷上
　　太陽元晶論
　　玄元大道，無象無形，感於自然，而有動靜。動者，元陽也，元陽即元精，元精生真火，發生於玄玄之際，離合而成魂，乃日之始判也。明出扶桑，九炁澄輝，騰光遍照，普天之下，所謂陽明之輝，紅離透景也。晶明照耀，湧出龍光，結成金霞，玉氣珠彩，祥烟瑞光，滿於空中，雲藏九重，聖藏雲光，賢藏雲光。金藏雲光，玉藏雲光，珠藏雲光，香藏雲光，華藏雲光，水藏雲光，火藏雲光，放種種光，洞照天地，分霞逐彩，布氣生靈。生靈者，始生一，一生二，二生三，三生萬物也。水陸並濟，不可勝計。至於幽陰糞壤之中，堅剛頑石之所，山巖草木，生地成形，善走能飛，凶妖惡怪，無不遍也，無不通也。且能飛者，有尋妖逐怪之禽；善走者，有數夫不可當之獸。至大有駝牛象馬之畜，至小有芥粟微末之蟲，朽蠹腐化，胎生卵濕，含靈蠢動，無不從也，無不由也。各各禀性分形，因儀化質，隨方逐位，各分其色。得紅而紅，得黑而黑，得青而青，得白而白，得黃而黃，五行變易，感位而生，豈假染哉！至於含化育彩，含化者，石中感氣，化而生靈；育彩者，乃色分淺白，輕黃，淡紅微翠，深青沉黑，異綠奇紅，妙顏絕色，各得其態。皆神運氣化，而成自然之質也。物得之者，氣禀有淺探，故色象無定休，任其大道，自化者也，故云無形之形，神化之化，可謂道也。所謂在天懸象，在地成形，在石成珍，聚精而為寶，寶即光明也。奇哉！大道如是，孰能結金華也。火盛消金，金伐木榮，木榮者，表陽而枝布，裹陰而華施，陰真君云：金華生兮天地寶，人會此言真至道也。須臾時分斗轉，象逐虧盈，盈則木盛而堅青，虧則華伐而凋零。何也？始則陰陽相伐而成者，道之委也，伐則華殘亂落，如飄紅粉，是魂躍弄精神，輕紅飛魂靈。紅有淺深，粉有重輕，色深休輕，飛而炎上者，若紫霜玄蓋，在鼎凝結，即地黃金粉；色淺休重，養之色變庚黃，是火養鮫鮹，乃丹陽換骨也。魂隨魄住，魄逐魂生，魂耀紫華，魄以收陽。收陽魂氣入魄腹，藏魂在魄腹，日月氣雙，龍呼虎彩，虎吸龍光，二氣吞併，籠罩四方，合和四象，氣禀中央。故氣一變而為水，二變而為砂，三變而為汞，四變而為金，五變而成丹。此丹聚天地之靈晶，奪日月之光明，攝坎離之水火，追地魄，合天魂。龍虎作丹砂，飛烏走兔華，，和光同入室，唯尊九五家，藥物是非理，白虎青龍髓，根蒂出黃芽，金銀滿我家。若將濟人命，人命永年華。得服之者，飛天涉水，龍鶴可駕。此無它，皆之所化也。藥化者，火得神用，藥有靈通，道合自然，功成妙矣！或問調和鼎鼎，吸九龍紅日之膏膘，其義何哉！答曰：鉛為神器，器與神通，器因神化，神器合和，共為一休，自然呼吸相應，則神隨吸至，光逐神彩，霞落青雲，琉紅墜速，靈晶上降，撮歸水府龍官，養之紫壽。金胎真氣，化為金液，潛隨造化，汞自然生。經歷十二時中，循環戊己，火分四正，則二至二分。二至則子午辰，論之則千變萬化，出入虛無，開張衆妙之門，現出昇天藥祖。得而修之，豈不長生昇雲，飛朝玉帝，為清真靈妙之神仙？豈容易而求哉！此道真祕，煉士罕得而聞之，所以流浪生死，去仙道遠矣！且夫龍光者，乃火中之精，晶中發明，明中出光，光中生燄，炎燄通靈，光明熾盛。中有金碧，空青圓光，九萬廣曠，無邊熒熒。鬱儀之光耀，太陽南明，太陰北黑，南北相契，兩神相得，男女相和，水火相濟，水得火而生光明也。夫太淵玄英者，純黑休也，潛形沈彩，豈能化現玄英黑月？因抱陽之氣，得以生明，積陽易陰，成其歲月，陽居其數，推遷不止，故有圓缺虧盈，常在晦朔之間。晦而生暗，朔而生明。故三日陽生，震動於東，太陽鬱儀之光，結璘生明，寄休西方之位，諭如結璘，友於東西，道在得朋喪朋，是謂鬱儀結璘也。大哉！太陽鬱儀之光，淵明四隅，歸光於中，名曰五德。五德者，五星也，光分萬象，各得微明，為月夜照，曉則藏輝，晝夜交光，乾坤合休也。謂月含其光，是日之精，是謂交光。曉出於東，暮落於西，故曰合休。大丹若不以日月交光，乾坤合休，更假何物而為之乎？則非人間水銀朱砂，五金八石，所謂太陽玄元之妙也。乃飛魂騰化，則至精至靈，感而遂通，則至神至聖，非熒熒鬱儀之光，且孰如是也！然則日月循環、推移於上，而成其歲功於下也。日來月往，南而復北，北而復南，故有生死之道也。死者謂夏至之後，日窮南陸，陰氣以盛，陽氣漸消，道窮既極，歸於坤元，萬物所以死也，而極於亥。生者，冬至之後，日窮北陸，陽氣漸長，整乎乾元，亨而得利貞，萬物所以生也，而極於己。日則運移南北，故有生死之道也。且夫冬夏二至，春秋二分，乃天地之四正，春生夏長，秋殺冬藏，蓋順天地陰陽生萬物也。此夫大還丹之妙用，其為一體也。所謂法天象地，鑄鼎泥爐，須擇福地名山，方可建立壇宇。山要異秀，地貴朝陽，虎勢龍峰，朝山疊水，常有奇禽異獸，隱寶藏珍，遠隔坵墳，人希跡絕，自然招福迎祥。凡用必生於賢貴，可作煉丹之所也。聖人能體天之道，法地之生，把日捉月，包乾褁坤，欲得烏精，先求兔髓，乃義皇之取象也。先文後武，合易道而行焉！水火抽添，得在於神功，妙用自然，陽生於金室也。且夫陽生於金室也，且夫陽生者復，子時興，黃鍾應律，陽氣通行，漸歷臨泰，至己則乾剛數盡，坤柔將至；陰生姤，午漸歷否剝，坤亥將終，運移歲月，丹道將成，子出母胞，脫胎神化。姤午是離火生汞也，復子是坎水生鉛也，汞因鉛結，鉛因汞伏，乃子母想戀而成丹也。自合自然，至精至妙，不可不思也。要在細求真訣，志悟玄通，別假驗真，是非可見。吾因達日月懸明之象，千變萬化之機，生生浩浩，無窮無極，得之者，豈不壽同天地？何得輕議於非人哉！故少立道論，非成篇軸，述此言之精，為丹砂之祕籙，如同口訣。聽吾所囑，妄傳非人，殃禍疾速。戒之！戒之！
　　日月雌雄論
　　夫南華至極，金闕神室，圓明廣大，浩劫無窮，輪須彌兮無差曉夜霞散落兮處暗處明循環九十萬億，行健而布氣生靈，日華天寶，龍光照耀，烈火霞明，燄燄通靈。通靈達聖，恍朗飛魂，魂飛晶靈，透體光明。光圓九萬，周币金城，陽洞之中，空青之林，須神龍化，中有金神，金剛密跡，紫霞鬱鬱，紫壽紫神，霞英英生，紫壽紫生，霞英紫靈，潛應而出紫真。青陽紫極，至真至靈，生生相績。元始元晶者，晶乃英靈獨透，元始者為萬寶之初先也。傳萬氣之祖，氣藏萬物之元，氣本無質，神運氣化，上則經天，下則緯地，交躔如度，合景如梭，一往一來，南而復北。日道南行，萬物形消，數極日迴北陸，萬物潛應，皆生黑赤二道，交躔黃道，運行南北。人能觀天之道，執天之行，招攝龍晶，虎准霞餌，須是玄門匠手，能修金鼎，調燮則以陰陽盜虛無，自然成質。虛無何有，象逐何生。幽陰隱兮，內懷鉛德，火動兮外陽舞空，勝光八萬丈，下臨神室，無窮流霞，駐景深入，虛極之庭，補助河東，運入明堂，正德寶華，光滿五彩。霞生兮化青青之土，火動兮變灼灼之紅蓮，慘陰無光兮真鉛沉黑，舒陽現明兮真汞浮白，潔白見寶兮可造黃金，魂定魄凝兮片片霞新，馬齒如霜兮水銀成粉，能點死尸兮歸魂復醒。其功莫測兮，鬼神莫能驅其奧；火數難明兮，至聖莫能知其用。玄元妙化，若有若無。若有者真鉛而有象，若無者火自於虛無。離火虛化兮華化火，華化全憑兮火化功，孰能用兮無中化火，丹砂就兮火化無。中有火隨爻變無，遂火無生。丙辛之氣兮化真水，而滋乙庚化真金，丁壬之氣兮化真木。能滋戊癸化真火，甲己之氣化真土，土能生萬物為丹母，父母傳胎列名九。九道元年是曾祖，子子孫孫子繼父，乾道成男坤道女，青道氣出黃道東，迅雷忽發昇青空，雷天大壯震束卯，四陽應候榆華老，凋零落葉亂紛紛，斗轉星移魁在卯。白道氣出黃道西，鬱鬱金華生金鷄，金生西旺兌西酉，薺麥何曾不衰朽，四陰風地觀斜陽，斗轉星移罡在酉。赤道氣出黃道南，熒熒赫赫常炎炎，正陽火旺離南午，巳午至丁一陰祖。天風遁起火瓓珊，盛極則衰衰在午，黑道氣出黃道北，華池神水元烏黑。黑中漸長一陽生，復卦因玆發兆萌，黃鍾建子漸通理，天地經綸復更始。日行黃道運其中，月行九道為太一，九道九鼎至神室，上古軒轅曾制服。黃帝乘龍昇紫微，七十二臣皆羽客，登雲天兮步虛空，飛入金城兮丹霄，偃仰從玆得作真銓客。曾遇神君賜大藥，隨鸞從駕經峨媚，不枉區區受勞役，茅茨不剪路難行，荊棘侵天沒遠山，峨媚峻嶺難登涉。禮請皇人駕晚還，不受傍門並小術，不言咽唾成金液，不煉小便為秋石，不言辟穀與休糧，不解搖肩並數息，不曾閉目弄精魂，不言握固擒魔賊，不言陰景滋靈物，不言三峰御女。術成道成仙上上機，世間學者不能依，說與凡流都不信，讀了旌陽記可知。
　　藥母論
　　夫丹道者，非人間五金八石，朱砂水銀之所為也。是無形合虛，曠成虛無，是謂真虛。真虛之體，還丹之基，大藥之母。大藥之母何形容，形容體貌緣何質，質者混成中有物，有物來居象帝先，象先真虛合自然。真虛自然合色象，色象之因神運轉，運轉真虛虛不空，不空之妙有神通。通神神化神色黑，黑者玄元藏道德，道藏玄德大淵深，廣淵源號北溟。北溟廣大生浩，浩浩無邊無極道，無極大道道生一，一極高明先天得。先天故為元始六百萬歲道生成，生成成道綠宗祖，能生萬象為丹母。母鉛黑母鉛黑，時緣何得黑，成水六元居，北上應星辰，主化育下生，鉛精含五色，色化青黃白赤黑，黑者玄元是水基，水者道樞其數一。一者坎中真一之氣，符合恍惚，杳冥相須，相將象龍，須臾象虎，虎龍之初，夫何有乎？陰陽感激，無形合虛，虛生於有，有生於無。無為之始，有為之母，四象之首，五行之初，丹砂之樞紐也。樞扭者，水火二氣相交也。水火相爍也，陰陽相勝也，何以明乎？略試之，且壺中日月是水火之氣，水氣潤下，火氣炎上，上降下升，相交相迎，相迎相接。水激火滅，火滅為土，土能生金，金能生水。金水相生，遞相含孕，滋金而益水，益水而滋金，金水相符，潤澤肌膚。肌如瓊酥，素真玉華，延遐無價，無價真珠，丹砂形軀。夫何有乎？無質生質，水火相滋，二氣相須，無形合虛，合虛之體，體用一斤之數，數分兩弦，覆仰兩圓，論未合之先，先定上下。上弦數得八，下弦數亦八，以二八合上下，得乾坤之體，乾坤體一斤，丹道正不傾。剛柔有表裹，金水分兩停，陰陽有輕重。有舞互相用，互用展三才，乾坤合體哉！乾卦象天，覆者也；三畫體連，坤卦象地，仰者也。六斷通氣，氣通往來，三連通開，爻開六斷。乾卦三變，坤卦三變，乾連坤斷，斷續連開，黑白往來。大哉黑白，陽種陰栽，栽培育種，種出黃芽。黃芽生汞，汞吐三華，汞結成砂，砂如金粟，一粒一服，服食百日，改形換骨，骨變金石，形神相得，形神俱妙，壽無窮極。金砂聖德，無質生質，質生於無，卦爻相符，符合震兌坎離交會，四象虛無，不可畫圖，元精難睹，無形合虛。無形之形，虛化之化。化丹砂者自然也，丹砂化生於自然者，妙用也。妙者少女，少女屬於兌方，金母居金父之位，長養堤防者也。長者一也，養者四也，長養金水也，金水乃四一。三日配庚，庚生兌戶，兌生乾父，乾者金之父也，金體以水火為基，火盛消金，金化為水，和融周章，其水北轉而東流，滋震木之蒼蒼，生角亢之龍光。東方之宿，荷南方之熒惑，爍奎婁之氣，整庚辛之位，位應西方太白金堂。金堂虎房，調降地隨宜化質，鬱鬱神祥，萬瑞萬靈，至尊至德，變化不窮不可加。曾將一粒變天涯，既能濟命復齊家。人能聞早勤修煉，上帝邀君升大羅。
　　藥物是非論
　　夫乾坤交媾，萬物化生，乾而不元，元而不亨，亨而不利，利而不貞，則違天背源，陽無所施，陰無以萌，故上不降而下不升，天不氤而地不氳。既失沖和之造，萬物何從而生哉．是謂藥不正而違天，火不合而背源，火雖動而天符不應，靈不降則魂以飛揚，藥不正則風雲不濟虎，無形則杳絕龍光，且丹砂何從而生哉？是知丹須藥化，藥自丹生，《金碧經》云：為金精，水還黃液者，藥之化也。藥化則火動華浮，迥然獨異，母舍彼生，涌成黃液，，是太陽之精，氣號日流珠，流珠即流汞也。日魂欲降，如露華滴珠，聚而為水，流而為液，凝而堅冰，結霜玲瓏，珊瑚屈曲，華英桂樹，寄名偃月靈芝，結成大寶珠。火運三光，靈輝照夜，此是陰陽相濟，巽艮還坤，陽往陰來，明消生暗。明暗者，九盡也，九盡則陽光漸亮，神府藏輝，光曜隱明，靈砂伏體。生暗者，六生也，六生為陰符之始，六二晦可己，六三壬癸，圓歸黑體，此乃乾坤終始，象逐爻生，神變靈通，藥之化也。自然招霞攝彩，聚景生靈，引赫赫之日苗，孕圓明之神藥，招符造化，虎瑞龍祥，五音互奏，瑤光結琥珀金膏；六律虒遷，丹砂點紅瑠瑪瑙。火虚明而經陰陽，出入二分則金盛木榮，鋪舒藥化。藥化者，是朱雀調運，化得甲乙而， 滋丙丁，滋養朱鷄，鷄屬西位，化兌方，而為金，金生於水，配合壬癸；水生於金，氣禀庚辛。金水相生，自相含孕，在母胎中日金胎水母，水火消爍，或沉或浮，浮者砂汞白，沉者水鉛黑，浮沉不定，杳難窮測。太上日：視之不見，聽之不聞，潛藏造化，拘逐時分。時分謂子午卯酉也。復子則魚鱗狎獵，姤午則馬齒如霜，壯卯則琅玕鍾乳，觀酉則羽翮摧傷，剝戌則有似犬牙，坤玄則陰生陽化。夫坤生震兌乾，乾生巽坤，且乾納壬甲，坎懷六戊，艮合六丙，震照六庚，巽成六辛，離藏六己，坤包乙癸，兌感六丁。八卦從乾變十干，合天元。束方甲乙木者，青龍也，位角亢氏房心尾箕七宿。其形如龍，在於東方，故曰青龍也。南方丙丁火者，朱雀也，位井鬼柳星張翼軫七宿其形如鶉烏，在於南方，故日朱雀也。西方庚辛金者，白虎也，位奎婁胃昴畢嘴參七宿，其形如虎，在西方，故曰白虎也。北方壬癸水者，玄武也，位斗牛女虛危室壁七宿，有龜蛇之體，在北方，故曰玄武也。八卦乾成象，四七運神功，考日喥南北，月度西束，運移隨斗轉，變化在其中，中有靈砂鼎，乾成水銀粉點汞作黃金，何啻千萬蜓。濟世不為多，未足為神聖，服餌作飛仙，白曰昇青天。超出三界外，不被五行牽，我命方在我，永脫幽冥苦。若非大還丹，誰兔歸泉路？吾不敢虛說，學者當自悟，盡述三才理，乾坤盡終始。砂汞與鉛銀，情性本同根，會得聖人意，造作黃金匱。產出夜明砂，丹砂號如意，煉成無價珠，壽命同天地。得其理者須當愛敬，覽此文者與君證性，學者味而詳之，作丹房之明鏡。理陰陽，陰含陽房，昭明日所，赫赫神方，紫華鬱鬱，光輝輝日，日耀玄空，光明相通，上下貫通。三才水火，發為寒暑，火昇水降，同日月之往來，水火隨日月不虧明，砂汞與鉛銀同一種。一種靈苗神異藥，黃芽一鼎分二八，二十四鼎始華池，終則神靈生白雪，神符白雪能返魂，下士聞之生謗瞋。為何因既死，如何得返魂，既死永休魂魄散，魄散魂消何處尋？徐福經年採藥去，仙草靈芝無覓處。蓬萊仙草既無形，且道返魂何所據？我今說汝返魂藥，返魂須是天魂魄，此是人魂正祖宗，返魂再活死形容。迴體再活復如故，再生人世何法度。其法度所生，元胎魂父母。父母元胎不可論，浩浩生生萬種魂，種於稼穡孕生胎，胎卵濕化化生中，或人或獸或禽蟲。人獸禽蟲皆稟性，性命相連魂擊命，魂是金精作命基，命基養性魂相隨，性命相連擊魂魄。魄屬杳冥魂，恍惚，恍惚窈冥二氣精，能生萬象合乾坤，乾坤大哉合門戶。易蘊乾坤合烏兔，烏精兔髓與魄魂，根蒂相連屬性命，煉魂煅魄作神丹。攝召魂靈能返還，不是神符並白雪，一鼎丹砂效也難。一鼎丹砂可服食，久服回陽能換骨，回陽換骨作真仙，須是神符並白雪。大哉神符真白雪，返魂再活生徐甲，此是玄元至妙門，小法傍門定不能。傍門小法衛雖眾，不能勝極真鉛汞。真鉛真汞真龍虎，龍虎輝光似盤古，始青之下虎爭明，奪神光兮分黃青，龍虎精光兩相射，採入蓬壺金世界。中有留光聚寶臺，寶華圓滿光明開。光皎潔，五色紅璃籠寶月，忽然寶月罩紅璃，互相籠罩光相結，水火交纏混日月，日月合璧如連環，五星連珠貫五行。貫穿五行不散失，自然水火生神物。神物異，南極老人星呈瑞。星呈瑞，神助太陽生紫氣，紫氣如姻直上騰，上衝華蓋鼎中心，鼎中盤結如霜雪，上降下升相交接，交接相連互枝柱，玲瓏狀如珊瑚樹。珊瑚散索枝零落，陽剛漸長陰弱剝，剝盡群陰陽氣加，丹成九轉結紫華。紫華光裹撮金華，撮得精英五帝華。彩霞精，分五名，朝霞明，暮霞神，落霞靈，飛霞降，火霞迎。迎霞嫁嫁還家家生五福真貴霞妙靈砂吉祥萬瑞大亨霞廣靈砂嘉瑞眾尊拱龍霞紫靈砂普濟草仙萬歲霞萬靈砂點石為金如意霞寶靈砂五霞五石五靈砂太上玄元聖祖加加為五鼎紫神砂二十四鼎分五鼎加添水火煉成砂歲月連連相接接十二神符九白雪轉轉增添加日月日月增添水火加陰符陽符不可差不差不凶不改變白雪九年重入轉入轉砂神力加神符神藥藥變化藥屬陰陽陰陽屬卦卦火相扶陰陽相駕陰陽推遷整續無暇整爻續卦隨爻變化往來不定上中與下八千六百四十卦乾坤坎離計四卦離卦火升上坎卦水潤下坎離水火相驅駕相驅相駕火隨卦卦火虧盈還本源返本還源源又年又年又月月又日日合元符火記曆火合元符記不差火華疊疊累精華至神至聖至靈至極不可加其福無量無邊至極不可加廣大神通靈變至極不可加三不加此是玄元聖祖砂三鼎砂六年紫靈砂七年紫壽砂八年紫金砂上品上藥藥靈紫篆神藥神符自天
　　丹砂證道歌
　　教子真妙言，令子知道元。無名天地始，我得天地先，有名萬物母，萬物復洪源。聚陰以為地，積陽以為天，盜得三才理，丹砂合自然。乾坤真正德，晃朗生靈質，杳杳復冥冥，迴光含太乙。金以砂為主，稟和水銀母，太陽離火精，射入希夷府，靈英透景明，光華赫然住。白虎吸紅璃，金華生玉芝，欲凝成至藥，萬化隨爻策。丹象逐爻銖，靈通難畫圖，寶結藍天碧，霞光分五色，一號紫金紅，二名飛白雪，三日天谷青，四號黑鉛液，五名中黃精，固形萬萬春。百骸搜九竅，是病都除了，救卻老殘容，身輕髮不皓，續齒如銀玉，視暗如燈燭，隱跡在人問，積行施陰德。不是戀凡華，玉清朝未得，病者即與醫，貧者贈黃白，學者遺丹經，指
　　許真君石函記卷上竟
　　陳通口訣，功行一朝圓，天書朝太極。真藥便是鉛，真汞隨火發，水火應天符，不得差時節，四季若不調，寒暄不應律。仲冬如炎暑，仲夏濃霜雪，多應更漏乖，晦爽不明白。坤火衰將滅，陰侵萌未發，水盛坎消陽，火多將伐木，相尅不相生，陰陽不順律。火金不返還，斗錯移南北，四七亂縱橫，璇璣皆喪失。鍊士審思之，留心子細推，知之不必言，在勤而行之。此書萬遍讀，名曰上天梯。
　　許真君石函記卷下
　　聖石指玄篇
　　萬象虛生何所約，妙化本因丹汞作。扶桑束出金烏精，炎燄羽毛光爍爍，
　　飛走陽火名日魂，暮落朝榮晦還朔。紅輪駕起景陽車，循亡還合遊匡郭，
　　現出真精透體砂，爍石流金孰辨博？光濟乾坤受日霞，萬物生因丹化作。
　　丹砂則非有為物，不煉五金燒八石，太虛中有顆還丹，化作夜明珠不識，
　　珠光鬱鬱現丹霄，玉兔澄輝逐卦爻，坤生震兌乾將巽，艮坤終始復陽爻，
　　陽往陰來神聖藥，仙真號日紫金膏。一點瞽人雙目明，二點枯骨再生肉，
　　三點頑石化作金，四點長河化酥酪，五點春華不墮葉，日月長開永不絕。
　　凡磁瓦礫盡成金，朽物沾之色變新，勞療傳尸若得藥，服之立效便身輕。
　　愚者只言身內物，盡向房中尋配匹，即非身內氣和精，精去氣消何所入？
　　百神解散盡遺亡，老倒形枯成癖疾。聖人言此總成非，爭如煉取黃金液。
　　師言金液昔何因，盤古初分大道根，本是龍精生虎髓，甲乙庚辛化壬癸，
　　丙丁朱雀火神飛，飛下玄天合戊己。上降下升三十六，赫赤交纏在南北，
　　微微騰倒天地精，妙造盡從三五一。三五與一何所云，生天生地亦生人，
　　生天能有回天力，生地堅牢萬物榮，生人人中分貴賤，福淺丹砂豈能煉？
　　志士先須認取鉛，不辨真鉛枉修煉，天有五賊見者昌，鉛舍五彩態殊祥，
　　生自無名天地始，有名萬物母非凡。非凡通聖人難識，即在玄元藏恍惚，
　　杳杳冥冥期至精，激陽為電生光明。光明盤旋分五色，下有鉛精人不識，
　　春元草木夏如冰，秋不聚霜冬沒雪，含和長養漸通靈，黃芽不與世鉛親。
　　黃芽養經八百歲，化為青汞卒難尋，青汞水銀難尋覓，周流四大無窮 極。
　　青汞又經八百歲，化作青金轉難得，青金本是青龍骨，生數為三成數八，
　　三八數終汞氣青，化作青埃飛上升。上升永作仙人祿，浩劫元明為五福，
　　翡翠景雲日青埃，升赴清都歸所屬。翠華進入紫陽宮，昭陽殿起龍光紅，
　　光明晃耀照無窮，極陽絕景陰消空。鉛分五彩燄飛空，青赤白黑黃居中，
　　熒熒皎皎色融融，紫神瑞氣丹霞籠。萬神呼吸鉛氣通，玉童玉女啖太空，
　　准食其輝天老翁，群仙飲食壽無窮。先朝玉帝現玄穹，說是還丹藥祖宗，
　　此鉛不與世鉛同，懸空晃朗朗懸空，落霞光透水晶宮，隱明內昭金雞容。
　　呼吸風雲會虎龍，龍呼於虎虎呼龍，浩氣結成真至藥，人准迅速入雲中。
　　改形換骨身飛空，貌同元始天尊容，共分一氣天地同，返本還源是祖宗。
　　說盡萬般差別法，總與金砂事不同，住世鉛精五金主，七十二石之父母。
　　煉士英靈採得來，傾下先須去陰土，鉛砂搏成如土塊，六一固濟相愛護，
　　用火緞煉一晝夜，火滅姻消土化灰。騰鉛倒製入灰池，火發鉛鎔化神水，
　　神水元因出白金，先取白金為鼎器，白金即是水銀胎，返本還源水銀製，
　　水銀便是長生藥，不是凡問水銀作。朱雀炎空飛下來，摧折羽毛頭與腳，
　　水銀綠此不能飛，鍊作金丹為大藥。更言恐怕泄天機，此言聞者世間稀，
　　不是叮嚀頻囑付，好色貪財如獸畜。如違戒約有神明，攝入鄧都罪不輕，
　　更有九泉無限苦，不可等閑容易語。等閑容易泄非人，萬劫沉淪受冥苦。
　　神室圓明論
　　凡世間萬事，有一事之非凡，非凡者，乃真一之事也，述還丹之道也。學者甚多，皆不見根源，難窮本末，所以千舉萬敗，竟無成。果世稀遇者哉！凡修大丹，要在築壇旺方，取土地，擇吉祥，不得妄為，妄為招殃。壇有三級兮方八尺，上下不等兮各有繩墨。上有一層高二六，上按九官兮九曜九位上方闊一丈六兮二八之數，中有一層高二五，中分八卦兮壇中之心腹，中方闊上丈四兮按二十四氣，下有一層高二六，下列八門兮開閉有度，下方闊二丈八兮按二十八宿，四面創劍兮鎮壓四方，八面懸鏡兮照滅邪殃，掛五色綵兮依位逐方，壇上有鼇兮名曰神爐，神爐出沒兮爐收火氣，收火氣兮而聚鼎，鼎受火氣兮養神室，神室圓明兮非圓非明，非圓兮狀如鸚子，非明兮逐月而生。金鼎偃月如鍋釜，神室為子兩分尖，入鼎定鼎鼎難定，入鼎橫胎倒鼎偏，倒鼎明堂失正德，橫胎用定亂陰陽。日月不交金水竭。情性相離不相接，男冠女笄失時年，氣不交兮體不合，只因法象有偏頗，致使乾坤不交接。坎離南北亂縱橫，束西卯酉難分別，水火失位，金木差方。龍潛變匿，失天際之歸舟，殺氣隨風耗散，則虎無形者，蓋謂金胎失產，鷄兔相離，覆載無端，傾失神水。若欲求烏，獲兔，須憑匠手立乾坤，入鼎諷燮，重整陰陽運日月，始得依方逐位，金木交併。運火氣而生日晶，伏金水而滋月魄，束西南北之氣，並降歸金鼎之中，虎瑞龍祥咸結於杳冥之內。混沌交光，輝輝寥廓，寥廓真空，真空煉妙，煉妙真空，真空隱奧。隱空煉妙煉庚金，妙分少女，兌體生壬，此言煉妙成神室，神室明開神出沒，出為明，此言煉妙合為靈，靈質玲瓏神為氣，氣無質，氣入杳冥通恍惚，恍惚中居中有靈，靈言妙氣合為神，神運氣，氣生靈，靈為子，氣為母，玄元聖祖豈虛言。又言煉神合於道，煉神合道非常道，宜向陰符細尋討觀天之道天若何，天有銀河室有何，室有星河布列宿，張翼飛兮虛危逐，二十八宿運推兮，水火交踱在南北，貲參相命合氏房，白虎青龍在兩傍，虎嘯風生龍吐霧，霧霞紅紅勝火亂。紅碎碎成顆顆，顆粒顆粒真珠紅，紅英紫脈生金公。金公水土相並合，煉就黃芽成白雪，紫砂紅粉亂飄飄，亂飄飄兮青龍膏。紅粉少白虎老，煉就龍膏並虎腦，長生殿生如意寶，點金萬兩何足道！何足道，能點衰翁永不老，長生殿藥萬萬春，麗日滋生天柱明。天柱明時魂交魄，蟾蛛兔髓汞浮白，魄感魂華生玉芝，廣寒神舍垣娥宅。飛光砂起震離束，金烏飛入廣寒宮，燦火姻霞龍吐霧，絳砂墜落紫金紅。紅英紫金金英紫，金英紫篆紫霞縷，縷金光透紫霞姻，紅紫混成藏金色。紫華耀日升金碧，金碧空青生紫華，翠霞澄碧接青霞，霞英靈景靈砂液。砂脫離紅青碧色，象則成形現杳冥，散則龍潛如鬼匿。如鬼匿飛走水火難尋覓，砂汞附形生水火，不得真鉛實不可。實不可，砂隱鉛中石隱火，擊石見火火生姻，不擊元姻體自然，砂隱鉛中亦自然。水養火滋才感激，感而遂通生金液，金液通神萬古靈，焰焰通靈氣與神。神奔氣運風雷鼓，鼓動風雷火生土，坎戊玄土金為父，離己牝土汞為母。汞為母太上語，天下有始兮以為天下母，天上蒼蒼，晶靈飛光，真靈感召，砂汞飛光，飛光砂，炎火逼逼逐，熬熬聲悲泣，其聲河上應虛張，虛張何生，水激火烹。火烹兮女氣索，水激兮嬰兄脫黑，脫黑則潔白見寶，氣索則變紅離色。太陽明，太陽舒光為日新，日初新汞初凝，鉛汞初凝兮丹象何陳。丹象於天，出為日月，日為流珠，元氣虛無，透金入石，神出鬼沒。神出兮神升天門，即日天魂；鬼沒兮鬼入地戶，即曰地魄。天魂地魄周宗祖，互為室宅分子午，水火交火生土，二土成圭銀化金，離中火舍坎中精。離中精光，天一伏藏，天藏其光，明亦不出，隱明內照，外通光耀。光耀圓空，光明相通，是金火交聖日聖月，靈運潛通，紫靈神藥，藥有神通，通神陽火，燄燄燒空。飛光布氣，感而遂通，玉芝丹質，透霞入紅。入紅兮火華光，分明照耀。耀者離雌，照者坎雄，離雌坎雄，光明相通。通雌入雄，變化無窮。疊疊透霞兮華彩重重，華因二景，真木真金。真木束方兮震雷生，震為長男兮震木生火。震又為龍，龍從火行火真。其西方兮兌藏金水水能調庚，兌為少女。虎嘯風生，風雨形聲，迅速不停，形聲絕影，金木交併，二氣降靈，搏成金精。金精大藥，中有五行，五行神水，神水金漿，神水神火。兩相親，火中水處，水中含金。陽真汞受金氣，震合庚辛入酉位，震受陽符漸成九爽利舒光。震初有，從初入轉震生靈坤，初六變成初九震。照六庚庚屬酉，震當五日為一候，震來受符六十時。陽遁上元終則始，終於震卦始成兌，兌逐陰符坤六二，交爻變象莫能窺。六二換陽成九二，此是金來入火鄉，月行丁位半輪光，金何為火？何以兌感六丁？丁屬己兌屬金，丁屬火，金火相交火生土，土生金，金火始兌，當五日為一候。兌來受符，六十時陽遁中元，終則始。終於兌卦始成乾，陽往陰來任自然。陽極乾陰極坤，乾終九陰終六，六二六三兮三變成九，九三夕惕兮成乾體，盛明兮圓照束方甲。六甲屬兮乾當三五，乾當五日為一候，乾來受符六十時，陽遁下元兮前三十五，積一百八十時兮象半年，德就乾體交二八，陽極陰生兮乾體滿，退陽就陰兮轉受於巽，巽統陰符坤初六，六辛成巽成自十六，十六至二十六，巽將生艮。巽當五日為一候，巽來受符六十時，陰遁上元終則始。終於巽卦始成艮，巽艮交爻象已定。象已定，艮合六丙當受巽，六一巽六二艮，六三加臨陰巳盛。陰盛水旺火將殘，二十三日屬下弦。下弦艮火自合虧，艮當五日為一候，止艮來受符，六十時陰遁中元，終則始。終於艮卦始成坤，坤象黑，乙癸六三兮坤牠乙，六一屬坤兮三十日，坤當五日為一候畢。坤來受符六十時，陰遁下元終則始，始於前前三五，終於後後三五。六候昏明受寒暑，昏明晦朔運推移，晦積一百八十時象半年前弦之後後弦前，六候三旬象一年，一年全用十二節，卦火虧盈逐一月。一月六候一周天，先天而後績後天，時計一萬零三千。一萬三千符火足，準三年。三年火煉流珠鼎，鼎似招陽聚天鏡，鼎中光映日霞紅，霞映日魂來合鼎。合鼎日紅傳晷景，晷景南行日至丙，日至丙午爻並汞，沖神室。神飲景，飲景沉醉醉復醒，神氣沖和神酩酊。神酩酊，綿綿燄燄，通靈光運圓。光明鏡面火晶盤，晶盤散撒如金粟。金粟火華熒惑，醉如柳麥色黃深，太倉神舍盤盈盈。盈盈閃爍晶赫赫，夜屬月魂鼎象白。鼎象白兮是月圓，鼎通天，天上月圓鼎亦然。天上鼎內卦屬乾，乾物，鼎圓明運月圓，光如鏡面水晶盤，煉出銀蟾似月圓。月圓望盈巽損側，晦屬陰符鼎象黑，朔象白晦象黑，黑白虧盈或圓缺，圓缺之中，月明中夜聽更漏。漏才終當日視晷盤，久晷景忘前日落，酉落霞紅，象應丹砂。鼎內同映結紅霞。鼎玲瓏玲，瓏火化華芙蓉，火符結撮日洪濛，洪濛不是尋常入口美味甘如蜜。因食不覺體隨風，輕舉飛騰骯太空。骯太空顯仙宗，莫言來世又相逢，太愚蒙，休談妙有說真空。是非同，空即是色，色是空，其色蒼蒼照耀紅。與君說破我家風，太陽移在月明中，月明太陽天上藥，人服之時跨鸞鶴。萬法千門都是錯，學取吾家這一著，這一著，跳出五行真快樂。
　　金鼎虛無論
　　余聞上古修丹。須憑法，妙會多生，夙契相遇成真，是謂共獲，生天地之靈也。或問：天地之靈，生於何所？答日：鑿開混沌，土分黃黑色，生天地之金精，深藏溟滓，為道之根本，羽客受得，可造金鼎。且金鼎者，夫何為生？何為而有？日：生自無形，無名之始，有何為萬物之母，子得金精作命基，命基只是金華池，華池神水太淵晶，太淵金晶絕萬靈，萬靈號日萬物母，先聖將來為鼎金。鼎金元來藥裏尋，尋來不是世問金，世問金，何足異，金鼎鼎金通天地，通得三光鼎受符，汞侵金鼎氣生虛，虛氣生虛無生有，有生無，元有虛無。虛化樞，樞紐的然真種類，何憂水火不吹噓。水潤下水在上，魄吸水銀魂蕩樣，火在下火炎上，火養水生逐爻象。陽象流珠水作丹，陰象隨金逐水長，金水火名三五，金三五，金主策外汞相處，震青龍兌白虎，乾體圓明金三五。金漸晦水漸舉，白虎虧盈變黑虎，玄武陰生入癸鄉，巽艮還坤水三五。金為子水為母，陰符陽火分子午，剛柔文武運推移，火生火滅化為土。此是火三五，水火交四維，金作火將衰，一作水將生火則終火則始，衰則終生則始，定浮沉兮金化水，分刻漏白化黑，黑則終白則始，黑白往來逐月矣！知白來守黑去，三百六十有五度。開生門閉死戶，水火優游居鼎釜，水火無差藥有靈，為何靈？水消爍火薰蒸，水火為媒招日魂，魂張神碎飛陽華，魄啖魂華食碧砂。食碧砂食馬牙，馬牙靈異世無比，得號流魂。魂涉水水涉魂，震陽明，天符降奉，日晨准日訖，急急如律令。勸追魂來伏虎窟，呼吸風雲水火入，水火烹轟虎噴聲。水靈晶火靈晶，水靈火靈魄與魂，魄靈能吸魂靈晶。魂吸魄魄吸魂，魂吸魄兮魂定鼎，魄吸魂兮魄鼎魂。且魂鼎者，制伏水銀不飛揚，翱翔戲鼎光，散霞消爍爍紫金紅粉故曰魂定。定則不動，動則火直，火直往來，不往不來，著而成寶。且魄鼎者，玄武寧靜，靜則金生水，金能生水，水乃澄明，明生聚景故日魄，鼎乃是也。金養水火養金，魂戀魄魄戀魂，自然金鼎宰神明，產出丹砂性合情，不是硃砂及水銀。大藥金丹三八品，萬象爻銖列金鼎，水火加臨有淺探，二十四氣相推准。視之不見聽不聞，高壽妙年修金鼎，燒成無價珍，回陽換骨紫消金。紫消金通神靈，金烏入陽光進，青霞舞紅霞運，青紅同入歸金鼎，修成造化爐，九還七返煉虛無。七返煉成紅玉粉，九還煉就紫金酥。紫金酥紅玉粉，魂和魄魄和魂，元有虛無虛化神。神化氣，氣化水，水化木，木化火，火化土，土化金，金化水。鑽，簇五行金鼎裹，騰騰兩曜運光輝。水飛火飛，離化火，坎化水，水激火，火激水，離咀坎，坎咀離，相咀相嚼碎虹蛻虹蜆氣結如屑硝，馬齒搓牙光皎潔。。光逐人生虎魄中，紫金臺上凝霜雪，色若瓊瑤虛飄飄，陽氣輕清輕拂拂。輕清陽砂光耀日，耀耀爭光砂奪色，熒煌晃晃黃輿靈，輿靈能點化生靈，輿靈本在扶桑出，體因砂有鉛中得，騰光粟亂星飛亂，星研細，青龍骨，至神至聖飛騰物，飛騰不飛何得知？試將些子望空擲，果然能有回天力。丹砂高奔登空，朱見走入金烏窟，輕清陽光養陽藥，華射陽光光射藥，相輝相爍混其光，吸吸紫華升太陽。太陰太陽真水火，水尅火滅太化為土，隱明伏火土潛輝，潛輝藏虛虛化氣，虛氣接連通上下。通上下兮火隨卦，卦火虧盈盈則昌。照陽光火著光，幾千萬丈，光生火昌，陽晶逐火火招陽，陽燧爍日兮照陽無窮無極，火勝光衝運氣光，光徹地地通元氣，火隨光，火氣運行生萬物，目前火化暉陽光。陽燧聚陽光感激，感而遂通生恍惚，榮榮赫燄陽精，光透姻生火摺燦。陽光隨入黃金舍照耀乾坤砂世界，金砂噴火散陽光，大地陽光生世界。光逐神生神逐光，大千沙界此中藏，劫盡恆河沙世界，一砂一劫失陽光。陽光既失何所名，龍漢延康至赤明，此言劫數已沉淪，劫力難逃不可聞。黑風飄蕩失三才，倒嶽摧山盡作塵，地水火風皆席捲，屋宇樓臺盡底沉。蠢動含靈皆失養，不分南北與束西，森羅萬象無蹤跡，五行四象何所覓。聲響聲形不可逃。混混元光皆暗黑，玄寂寂，復玄玄，不明探處至深極。至深極，則返還元，返本還元天地先。天地先，一氣能分天地元，元黃正氣真一祖，能生萬象為丹母，因母立兆作丹基，兆召青腰使者歸。青腰召入留光殿，煉作窗塵光不現，窗塵亦名日黃埃。太陽變，太陽變則有何為，水火通流十二時，十二時無中有子午，卯酉分四九，四九火鑽三十六，子午卯酉分南北。午屬陽，陰火發，辰戌丑未分四八，四八火鑽三十二，水火烹煎成既濟。子屬陰陽火發，寅申巳亥分四八，四八火鑽三十二，百刻時辰分晝夜。晝為暑夜為寒，寒暑分明順陰陽，陰陽兩分如鷄子，生死常七在始終。三日庚生震受西，謂魂生坤在束北，魄喪乙謂魂死，死生相接無休息，木三金四合成七，陰陽兩分分兩弦，合就金胎坤合乾，包裹乾坤須固密。手搏日月為神室，坎殿光輝張麗華，神室圓明三五一。三五庚震兌乾，坤包乙癸為陰乙，包藏弦望晦朔宮，黑白虧盈吉或凶。吉當圓滿凶卻缺，神明變氣失符節，金胎神室象太陰，不信但觀天上月。黃白在裹立精魂，魄白魂黃魂入魄，黃如白白迴黃，精黑轉迴黃轉黑，混其精魂煉魄黑。散光生現黃白，黃白團圓光相接，生天太陽生地月，虎吸龍光透體明，白金胎內產黃金。黃金白金分二八，萬古傳流不敢洩，說與凡流卻不信，不信但教如華看。向上元來有一著，認取生天生地藥，生天生地亦生人，君且思量仔細尋。尋得之時赴玉京，跨鸞騎鶴君上升
　　明堂正德論
　　夫明堂者，其名有三：夏曰世室，商曰重室，周號明堂，為天子布正德之宮，臣僚序尊卑之所。明堂奉日門，立正陽。上古及今尊真神所得號明堂者，黃帝於荊山，煉金液神丹，造玄一室，其室附火而生陽光，積陽為明，亦稱明堂，又日蒼精神舍。應日月之象，作神明之所，其所方廣，大明四通，靈神通靈。神者水火風雲也，水火歸藏 ，火藏離所，水歸坎鄉。風雲龍虎，舉西合東，畢勗尾箕，二十八宿。烏墜庚辛，感化生育，氣平西方，水火金木，相剋相生，五行返覆。逆則招禍，順則致福，喜則或具太平，怒則或生兵革不祥，立見災殃。丘陵。戈戟，殺氣侵天，飛砂走石，慧星徬徨，驚飛太白，國有傾危，火難調燮。致令金水周彰，龍虎烹轟。如是則陰陽相勝，相生相殺之象也。且兵革者，金火鼓動之象也。喜動轟雷，雷轟震響，震響者是陽明火燥，火燥傷金，為姻散失，金液何求？炎火謾張，空設下，玄珠燒損火蟲飢，魄弱魂飛，則靈丹遠矣！．水不可大盛，盛則陰侵其腸，陰立則陽不滿，陽不能勝其陰，厥陰鼓風，推傷損木。損木者神，龍虎抱疾，疾中有丙，故日病。病者日月不換丙，不換丙者，數差其偶也。陽失其契，陰侵其明，此乃陰陽不交之象也。若陰陽不定，則四象不立，八卦未分。 且丹砂從何而生哉？火體陰陽，得中水火，兩者耗器憑勝負，在丹基之堅固。故府仰免疏虞，體兩弦，合金水變化，生虛無，托藥化。藥化有還光，化藥無中有，還有是還無，無則無固必，有是固誰質，有無兩端的，聽吾聊陳悉。且無者水木金木之氣，四方隱於虛無，且道藏乎其中矣！．此言無質成形，形生何所？不達無理，輒敢妄評。天地之精靈，不可輕舉，惜乎未得煉之可取煉之未得別也難圖。且有者土金玄黃之器，其器得火而施張得，則設生感召，始則若有若無，若有則霏霏微微，道隱希夷，希則感而氤氤，夷則動而氳氳。希夷感動，氤氳橐籥，始之肇基，立兆已萌，太陰化生。化者神運，神運氣化，凝委而成形質。形質蒼蒼，霞火流光，光華精結，精紅透魄，紅影來朝，結就玉霄絳霄霞結，號離紅屑，離紅飛揚，輕紅翱翔，神物飛揚，五色翱翔，，翱翔五色，太陽光青。黃白黑黃，黃居中央，君父太陽，太陽黃道，黃道轉北，黑道迴還，黃道迴還，迴黃應律，律呂相生。冬至一陽，曰何太短？夜何太長？月四夜，九陰勝其陽，陽生未復，晷景滋生時計月時至日生冬至極冬至極九日之中進一刻，五九五刻進則終，四十五日立春功。立春之後得九日，九日之中進一刻，五九五刻進則終，四十五日春分同。春分之後得九日，九日之中進一刻，五九五刻進則終，四十五日立夏同。立夏之後又九日，九十之中進一刻，五九五刻進則終，四十五日四節同。立夏至日中六十刻，一刻晝景漸長，日南極，夏至後退得九日，九日之中退一刻，五九五刻退則終，四十五日立秋功。立秋之後得九日，九日之中退一刻，五九五刻退則終，四十五日秋分同。秋分之後得九日，九日之中退一刻，五九五刻退則終，四十五日立冬同。立冬之後得九日，九日之中退一刻，五九五刻退則終，四十五日八節終。八節三百六十日，晝夜三萬六千刻，三萬六千時計刻。時訐刻，冬至日中四十刻，日景撿梭如電激，太陽疾速不停光，自然陽氣索滅藏。陽藏陰用無休息，陰生陽長六十刻，陽終氣升陽光出。九華明，九華光裹翠華青，翠華神所尊光明。尊明神黃，神昇明堂，神稱帝皇，帝皇傳赤，赤帝度色，青帝受德，白帝生光，黑帝玄黃。五帝混合，混合神光，神光鬱鬱，神用無極。神極受正，正其神色，神藏其室，神黃神黑，黃黑神精。黃者金神，黑者北靈，黑者水基，內懷其精。其精甚靈，其精甚堅。太上日：其精甚真，其中有信，信無不應。信應者，天符也。天符照明，飛符恍靈，靈運潛應，應神紫靈。紫靈神藥，藥有神靈，神藥靈靈，化元之英。神與氣精，神昇紫雲，其氣運轉，甲丙庚壬。庚壬乃金水相盈，甲丙是水火滋榮，二火成炎，二木成林，火木眷戀，姊妹弟兄。坎離震兌，男女相親，男冠少陽，女笄少陰，陰陽合度，七八之數。七八數訖，九六相得，晦朔弦望，四者三十。九六之數，老陽乾父，老陰坤母，因母致親。比夫人倫，父之制子，子之制孫，生生相續，親之又親。鉛汞相親，無異人倫，陰陽交合，純粹之精。靈續其景，景續其靈，景靈宮裹，虎嘯龍昤，五音互奏、六律陽明，陽明神光，照耀明堂。明堂正德，君臣相得，施仁設義，講武修文。忠信禮智，五常和平，皇化天下，富國安民。諸辰經歷，神氣滿室，五氣交併，神降奔突。氣如煙霧，交合神御，交合之道，順其氣序。氣序無差，昏明寒暑，晝暑夜寒，陽流陰注。廣寒宮結水昌砂，砂結玲瓏若馬牙，馬牙本是金烏骨，赫赫日精歸月窟。月窟日照白明堂，明堂便是金水室。金水互相生，金潤生黃液，液生鼎沸，汞流神水，瀑湧三三，重疊累累，凝如堅冰。龍蟠虎視，虎性龍情，隨光逐明。光中恍惚，明中杳冥，丹砂靈英，靈英之質，生於神明。陰神陽明，積陽以陰，陰以神之，陽以明之，陰陽合度，化育之基。化者謂日有三照，育者謂月有三移，日月合氣，二氣相推。水一火二，合而成三，三生萬物，三變至極。三者汞也，汞變生靈，靈英獨秀，異寶奇珍，五行神物，藥就希夷。人問術士，必不能窺，唯有志者，懷而待時，得真五行之妙用，假凡五行之水火，五行生剋，其理自然。聖人神而明之，以知天地之化，不過曲成萬物，通乎晝夜之道。晝視晷度，准則天符，夜聽更漏，上督河圖。月紀低勗，星稀南北，虛張下應於鼎中，神龜隨火而奔逐，黑虎浮束白虎穴，赤龍跳入青龍窟，二藥還元復混融，丹砂合體入金公。汞與鉛合，砂與金親，金作神室，明堂正德，恍朗玄官，乾坤合同。坤生震龍，陽符復行，離魂入魄，運轉天呈。水激火發鼎釜俱嗚，陰陽運轉，震受庚辛。金本剋木，夫何以生？月行丁位，金入火鄉，火盛消金，金代木榮，火滅為土，土能生金，金能生水，水能生木，相剋相生，互為父母。父母生子，子繼父母，坤生震兌，兌生坤體，三五氣足，三光合度。兔魄生光，月滿束方，月滿復虧，陰檯已前。十六受統，陰符復行，艮直丙南，二十有三，三五候足，金入水鄉。坤符蕩蕩，水歸北方，凝而成金，化而為水。火隨爻動，象逐人生，出沒神爐，明藏偃月。長養金胎，化生金液，凝如黃酥，碎如金粟。金色透明，從黃返赤，炤縉火生，而成還丹。開爐倒鼎，進出霞光，金砂如粉，研細如霜，和勻搏栩，搏攝陰陽。九成黍粒，謝天祭畢，萬斛明珠，難換一粒。一粒纔服，身生羽翼，呼風召雷，萬神侍側。更換四時，留連日月，冬變炎暑，夏飛霜雪，秋發春華，春飄黃葉。所謂宇宙在乎手，萬化生乎身者也。長河化酥酪，點金過北斗，吾不敢虛說，識取無中有，無中生天地，我同天地久。其道至禁，訣之在口，妄示凡，必遭殃咎。慎密修持，神明護佑流，廣施陰德，神仙必有。
　　許真君石函記卷下竟