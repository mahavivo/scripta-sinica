太清導引養生經
　　經名：太清導引養生經。不著撰人。一卷。底本出處：《正統道藏》洞神部方法類。參校版本：一、《雲笈七籤》，部分內容收入該書卷三十四。二、《道藏精華錄》所輯在《古仙導引按摩法》，收入該書第三集。
　　太清導引養生經
　　慎修內法
　　赤松子者，神農時雨師也。能隨風上下，至高辛氏時猶存。
　　常以朝起，布席東向，先以兩手叉頭上，挽頭至地，五嗡五息，止脹氣。
　　次以外，右手掩腦，左肘肘地，極，復以左手掩腦，右肘肘地，極五，息止，引筋骨。
　　次以兩手據右膝，上至腰，睡極起頭，五息止，引腰。
　　次以左手據腰、左膝，右手極上引，以復，右手據腰、右膝，左手極上引，皆五息止，引心腹。次以左手據腰，右手極上引，以復，右手據腰，左手極上引，五息止，引腹中。
　　次以叉手胸脅前，左右搖頭不息，自極止。引面耳，邪氣不復得入。
　　次以兩手叉腰下，左右自搖，自極止，通血脈。
　　次以兩手相叉，極，左右引肩中。
　　次以兩手相叉，反於頭上，左右自調，引肺肝中。
　　次以兩手叉胸前，左右極引，除皮膚中煩氣。
　　次以兩手叉左右，舉肩引皮膚，立左右，搖兩經引，除腳氣。
　　右赤松子導引法，除百病，延年益壽，此自當日日習行之，久久有益。
　　寧先生者，黃帝時人。為陶正，能積火自燒而隨煙上下，衣常不灼。
　　常以子後午前，解髮東向，握固不息一通，舉手左右導引，手掩兩耳，令髮黑不白。
　　外引為三，以手指箔項邊脈三通，令人目明。東向坐，不息再通，以兩手中指點口中，唾之二七，相摩拭目，令人目明。
　　東向坐，不息三通，以手捻鼻兩孔，治鼻宿息肉愈。
　　東向坐，不息四通，啄齒無通數，伏前側臥，不息六通，愈耳聾目眩。
　　還外，不息七通，愈胸中痛咳。抱兩膝自企於地，不息八通，愈胸以上至頭頸耳目咽鼻邪熱。
　　去枕握固不息，自企於地，不息九通，東首令人氣上下通，微鼻內氣，愈贏。不能從陰陽法，大陰勿行之。
　　蝦蟆行氣法：正坐，自動搖兩臂，不息十二通，愈勞大佳。
　　左右側臥，不息十二通，治痰飲不消。右有飲病，右側臥；左有飲病，左側外。有不消氣排之。
　　日初出、日中、日入，此三時向日正立，不息九通，仰頭吸日精光，九咽之，益精百倍。
　　入火垂兩臂不息即不傷火法：
　　向南方蹲踞，以兩手從屈膝中入，掌足五指令內曲，利腰屍完，治淋遺溺愈。
　　箕踞交兩腳，手內並腳中，又叉兩手，極引之，愈寤寐精氣不泄。
　　兩手交叉頤下，自極，利肺氣，治暴氣咳。
　　舉兩腳夾兩頰邊，兩手據地，服療宿壅。
　　舉右手，展左手，坐，右腳上掩左腳，愈屍完痛。
　　舉手交頸上相握自極，治脅下痛。
　　舒左手，右手在下握左手拇指自極，舒右手，左手在下握右手拇指自極，皆治骨節酸疼。
　　掩兩腳，兩手指著足五指上，愈腰折不能低仰若血久瘀，為之即愈。堅足五指，愈腰脊痛不能反顧視者。
　　以右手從頭上來下，又挽下手，愈頸不能反顧視。
　　坐地，掩左手，以右手指肩挽之，愈傾側膝腰及小便不通。
　　東向坐，向日，左手揖月，舉身望北斗，心服月氣，始得眾惡不入，理頭仰苦難。牽右手反折，各左右自極張弓，兼補五藏不足氣，則至抱兩膝著胸，自極，此常令丹田氣還補腦。
　　坐地，直兩腳，以手捻腳經，以頭至地，調脊諸椎，利髮根令長美。
　　坐地，交叉兩腳，以兩手從曲腳中入，低頭，叉項上，治久寒不能自溫。
　　耳不聞勿正，倍聲不息。
　　行氣從頭至足心，愈疽痂、大風偏枯諸痺。
　　極力右振兩臂，不息九通，愈臂痛勞倦、風氣不隨。
　　龜鱉行氣法：
　　以衣覆口鼻，不息九通，正外，微鼻出內氣，愈鼻塞不通。
　　東向坐，仰頭不息五通，以舌撩口中沫，滿二七，咽，愈口乾舌苦。
　　雁行氣法：
　　低頭倚臂，不息十二通，以意排，留飲宿食從下部出，自愈。
　　龍行氣法：
　　牌低頭下視，不息十二通，愈風疥惡瘡，熱不能入咽。
　　可候病者以向陽，明以達臥，以手摩腹至足，以手持引足，低臂十二，不息十二通，愈腳足溫痺不任行、腰脊痛。
　　以兩手著項相叉，治毒不愈，腹中大氣即吐之。
　　月初出、月中，月入時，向月正立，不息八通，仰頭吸月光精，八咽之，令陰氣長，婦人吸之，陰精益盛，子道通。
　　入水舉兩手臂不息不沒法：
　　向北方箕踞，以手挽足五指，愈伏兔痿屍筋。
　　急箕踞，以兩手從曲腳入，據地曲腳，加其手，舉屍，其可用行氣，愈淋瀝乳痛。
　　舉腳交叉項，以兩手據地，舉屍持，任息極，交腳項上，愈腹中愁滿，去三蟲，利五藏，快神氣。
　　蹲踞，以兩手舉足，蹲極橫，治氣衝腫痛，寒疾入上下，致腎氣。
　　蹲踞，以兩手舉足五指，低頭自極，則五藏氣總至，治耳不聞，目不明，久為之，則令人髮白復黑。
　　正偃外，捲手，兩即握不息，順腳跟，據林，治陰結、筋脈麻痿囊。以兩手還踞，著腋下，治胸中滿眩，手枯。
　　反兩手據膝上，仰頭，像鱉取氣，致大黃元氣至丹田，令腰脊不知痛。
　　手大拇指急捻鼻孔，不息，即氣上行致泥丸腦中，令陰陽從數至不倦。
　　以左手急捉髮，右手還項中，所謂血脈氣各流其根，閉巨陽之氣，使陰不溢，信明皆利陰陽之道也。
　　正坐，以兩手交背後，名日帶縛，愈不能大便，利腹，愈虛羸。
　　坐地，以兩手交叉其下，愈陰滿。
　　以兩手捉繩，較驢倒懸，令腳反在其上見，愈頭眩風癲。以兩手牽，反著背上，挽繩自懸，愈中不專精、食不得下。
　　以一手上牽繩，下手自持腳，愈屍久痔及有腫。
　　坐地直舒兩腳，以兩手叉，挽兩足自極，愈腸不能受食，吐逆。
　　宵先生曰：夫欲導引行氣，以除百病，令年不老者，常心念有一還丹，以還丹田。夫生人者丹，救人者還，全則延年，去則衰朽。所以導引者，令人支體骨節中諸邪氣皆去，正氣存處。有能精誠勤習、履行，動作言語之間，晝夜行之，則骨節堅強，以愈百病。若卒得中風病，宿固痕瘧不隨，耳聾不聞，頭癲疾，咳逆上氣，腰脊苦痛，皆可按圖視像，隨疾所在，行氣導引，以意排除去之。行氣者，則可補於裹，導引者，則可治於四肢。自然之道，但能勤行，與天地相保。
　　彭祖穀仙外引法：
　　彭祖者，殷大夫。歷夏至商，號年七百，常食桂得道。
　　居常解衣被外，伸腰，填小腹，五息止，引腎去消渴利陰陽。
　　又云：申左腳，屈右膝，內壓之，五息止，引脾，去心腹寒熱、胸臆邪脹。
　　挽兩足指，五息止，引腹中，去疝癥，利九竅。
　　仰兩足指，五息止，引腰脊痺偏枯，令人耳聲。兩足內相向，五息止，　　引心肺，去咳逆上氣。踵內相向，五息止，短股，除五絡之氣，利腸胃，去邪氣。
　　掩左經，屈右膝，內壓之，五息止，引肺，去風虛，令人明目。
　　張經兩足指號，五息止，令人不轉筋。
　　兩手牽膝置心上，五息止，愈腰痛。
　　外轉兩足十通，內轉兩足十通，止復諸勞。
　　右彭祖穀仙外引，除百病，延年益壽要衛。凡十節，五十息，五五二百五十息。欲導引，常夜半至鸚嗚，平旦為之，禁飽食沐浴。
　　王子喬八神導引法，延年益壽除百病。
　　法曰：枕當高四寸，足相去各五寸，手去身各三寸，解衣被髮，正偃外，勿有所念，定意，乃以鼻徐內氣，以口出之，各致其藏所，竟而復始。欲休，先極之而止，勿強長息，久習，乃自長矣。氣之往來，勿令耳聞鼻知，微而專之，長遂推之，伏兔股腑，以省為貴。若存若亡，為之百遍，動腹嗚氣，有外聲足則得成功。成功之士，何疾而巳？喉嚨如白銀環，一十二重擊膺，下去得肺，其色白澤，前兩葉高，後兩葉卑，心擊其下，上大下銳，率率赤如蓮華未開，倒懸著肺也。肝繫其下，色正青，如見翕頭也。六葉抱胃，前兩葉高，後四葉卑，膽繫其下，如綠梯囊。脾在中央，亦抱正黃如金鑠鑠然也。腎如兩伏鼠，夾脊直臍肘而居，欲得其居高也。其色正黑，肥肪絡之，白黑昭然。胃如素囊，念其屈折右曲，無污穢之患。肝藏魂，肺藏魄，心藏神，脾藏意，腎藏精，此名日神舍。神舍修則百脈調，邪病無所居矣。小腸者，長九尺，法九州也。一云九土，腸者，長二丈四尺。諸欲導引，虛者閉目，實者開目，以所苦行氣不用，第七息止。徐徐往來，度二百步所，卻坐，小咽氣五六，不差，復一如法引，以愈為效。諸有所苦，正偃外，被髮如法，徐以口納氣填腹，自極，息欲絕，徐以鼻出氣，數十，所虛者補之，實者寫之，閉口溫氣咽之，三十所，腹中轉嗚，乃止，往來二百步，不愈，復為之。病在喉中、胸中者，枕高七寸。病在心下者，枕高四寸。病在臍下者，去枕。以口納氣，鼻出氣者，名曰補；閉口溫氣咽之者，名曰寫。
　　閉氣治諸病法：
　　欲引頭病者，仰頭。欲引腰腳病者，仰足十指。欲引胸中病者，挽足十指。引臂病者，掩臂。欲去腹中寒熱諸不快，若中寒身熱，皆閉氣張腹，欲息者，徐以鼻息，已，復為，至愈乃止。
　　一、平坐，生腰腳兩臂，覆手據地，口徐納氣，以鼻吐之，除胸中肺中痛，咽氣令溫，閉目也。
　　二、端坐生腰前後擔頭各三十目搖之。以鼻納氣，閉之，自除頭虛空耗，轉地閉目也。
　　三、端坐生腰，以左脅側外，以口納氣，以鼻吐之，除積聚心下不快。
　　四、端坐生腰，徐以鼻納氣，以右手持鼻，除目晦相苦出，去鼻中息肉，耳聾亦然，除傷寒、頭寒、頭痛洸洸，皆當以汗出為度。
　　五、正偃外，以口徐納氣，以鼻出之，除裹急，飽食後小咽，咽氣數十，令溫。寒者，使人乾嘔腹痛。從口納氣七十所，大填腹。
　　六、右脅側外，以鼻納氣，以口小咽氣數十，兩手相摩熱，以摩腹，令其氣下出之，除脅皮膚痛，七息止。
　　七、端坐生腰，直上，展兩臂，仰兩手掌，以鼻納氣，閉之自極七，中痛息，名日蜀王臺，除脅下積聚。
　　八、覆外去枕，立兩足，以鼻納氣四四所，復以鼻出之，極令微氣入鼻
　　中，勿令鼻知，除身中熱背痛。
　　九、端坐生腰，舉左手，仰其掌，卻右手，除兩臂皆痛結氣也。
　　十、端坐，兩手相叉抱膝，閉氣鼓腹二七或三七，氣滿即吐，即氣皆通暢，行之十年，老有少容。
　　十一、端坐生腰，左右傾，閉目，以鼻納氣，除頭風，自極，七息止。
　　十二、若腹中痛，食飲昔飽，坐，生腰，以口納氣數十，以便為故，不便復為之，有寒氣，腹中不安，亦行之。
　　十三、端坐，使兩手如張弓滿射，可治四支煩悶、背急，每日或時為之。
　　十四、端坐生腰，舉右手，仰掌，以左手承左脅，以鼻納氣，自極，七息，除胃寒食不變則愈。
　　十五、端坐生腰，舉左手，仰掌，以右手承右脅，以鼻內氣，自極，七息，除瘀血結氣。
　　十六、兩手卻據，仰頭，自以口納氣，因而咽之，數十，除熱身、中傷、死肌。
　　十七、正偃臥，端展足臂，以鼻納氣，自極，七息，搖足三十而止，除胸足中寒，周身痺厥逆。
　　十八、偃臥屈膝，令兩膝頭內向相對，手翻兩足，生腰，以口納氣，厥逆填腹，自極，七息，除痺疼熱痛，兩腳不隨。
　　十九、覺身體昏沉不通暢，即導引，兩手抱頭，宛轉上下，名為開脅。
　　二十、踞伸右腳，兩手抱左膝頭，生腰，以鼻納氣，自極七息，除難屈伸拜起、腦中痛、瘀痺。
　　二十一、踞伸左足，兩手抱右膝，生腰，以鼻納氣，自極七息，展左足著外，除難屈伸拜起，腦中疼，一本除風目晦耳聾。
　　二十二、正偃臥，直兩足，兩手捻胞所在，令赤如油裹丹，除陰下濕，小便難頹，小腹重不便。腹中熱，但口納氣，鼻出之，數十，不須小咽氣。即腹中不熱者，七息已溫氣，咽之十所。
　　二十三、踞，兩手抱兩膝頭，以鼻納氣，自極七息，除腰痺背痛。
　　二十四、覆臥，傍視兩踵，生腰，以鼻納氣，自極七息，除腳中弦痛、轉筋、腳酸疼。
　　二十五、偃外，展兩手外，踵指相向，亦鼻納氣，自極七息，除兩膝寒經骨疼。
　　二十六、偃外，展兩腳兩手，兩踵相向，亦鼻納氣，自極七息，除死肌不仰、足經寒。
　　二十七、偃臥，展兩手兩腳，左傍兩足腫，以鼻納氣，自極七息，除胃中食苦嘔。
　　二十八、踞，生腰，以兩手引兩踵，以鼻納氣，自極七息，布兩膝頭，除痺嘔也。
　　二十九、偃臥，展兩手兩腳，仰足指，以鼻納氣，自極七息，除腹中弦急切痛。
　　三十、偃外，左足踵拘右足拇指，以鼻納氣，自極七息，除厥逆疾。人腳錯踵，不拘拇指，依文用之。
　　三十一、偃臥，以右足踵拘左足拇指，以鼻納氣，自極七息，除周身痺。
　　三十二、病在左端，坐，生腰，左視目，以口徐納氣而咽之數十一所，閉目目上入。
　　三十三、病在心下若積聚，端坐，生腰，仰向日，仰頭，徐以口納氣，因而咽之，三十所而止，開目。
　　三十四、病在右端，坐，生腰，右視目，以口徐納氣而咽之數十所，開目。
　　王喬導引圖一在彭祖中
　　七日伸左腳，屈右膝，內厭之，五息止，引脾氣，去心腹寒熱、胸臆邪脹。
　　彭祖導引圖
　　導引，服，解髮，束向坐，握固不息，一通，舉手左右導引，以手掩兩耳，以指箔兩脈邊，五通。令人目明，髮黑不白，治頭風。
　　淘氣訣
　　訣曰：凡人五藏，亦各有氣。外閉息，覺後，欲服氣者，先則淘轉，宿食故氣得出，然後調服。其法，閉握固，仰倚兩拳於乳問，兩膝舉背及屍，內閉氣，鼓氣海中氣，便自內出，斡而轉之，呵而出之，一九或二九止，是淘氣畢，則調之。導引，服，束向坐，不息四通，啄齒二七，愈齲齒痛。或日治蚶不齲。
　　咽氣訣
　　夫人皆稟天地元氣而活之，每咽吐納則內氣與外氣相應，自氣海中隨吐而上，直至喉中，但候吐極際，則輾口連鼓而咽之，郁然有聲汨汨，然後左邊而下，至經二十四節，如水歷坎，聞之分明也。女人則從右邊而下，如此則內氣相固，皎然別也。以意送之，手摩之，令速入氣海。氣海在臍下三寸是也，亦謂下丹田。初服氣人，上焦未通，以此摩而助之，務令速下。若氣已流通，不摩而自下，一閉口而連咽，止二咽，號雲行。一濕咽取口中津液相和咽之，謂之雨施。服氣入內，氣未流目令夜也行，每一咽則施之，不可遽行至連咽，三年行之，乃以功成也。
　　導引，服，正住倚壁，不息，行氣從頭至足止，愈疽痂、大風偏枯諸痙。或日行氣從足起，令上氣至頭止。
　　導引服氣，先偃臥，閉口鼓腮腹，令氣滿口，咽，咽時作意感向後，日夕為之，妙也。
　　導引，服，踞地壁角中，兩手抱膝，低頭，不息九通，愈頸痛腰腳。一日治勞，他同。
　　導引，服，左右伸兩臂，不息九通，愈臂痛勞風、氣不隨、塞閉。
　　導引，服，正坐，仰天呼出酒食醉飽之氣，即飢醒，宜夏月行之，令人溫凍不躁。導引，服，正坐，張鼻服氣，排至臍下，小口微排，不息，以除結，宜夏月喜熱。
　　導引，服，小低頭，微息，但抱手左右，不息十二通，消食，令人輕身，益精神，配氣不得入，或導引服寫行氣，皆低頭抱踞，以繩自縛，低頭不息十通，消食輕身。
　　導引，常以兩手如拓千斤之石，左右互相為之，終身無疾。
　　導引，兩手據地，縮身曲脊，向上三舉之。此勢每日為之，補益延年。當為之時，勿當風，仍須閉氣，每一服了，吐氣莫令耳聞。若勞倦，以咽吐之。臟中病若玲，則吹氣若熱，呼氣出之矣。
　　導引，服蛇行，閉氣偃外，正直復起踞，隨王相所在，向之不息，少食通暢，服氣為根，以唾為漿，春出冬藏，華池玉漿，甜如給子，勉行之，勿生疑。一本春生夏養，冬合內藏，閉目前光，他同。
　　導引，思氣者，呵屬心，心主舌。口乾澀氣不通，及諸邪氣，呵以治之。如大熱，大開口，小熱小開口，亦須作意量宜治之，過度則必損。
　　導引，思氣者，呼屬脾，脾主中宮土。如氣微熱，腹肚脹滿，氣悶不洩，以呼治之。
　　導引，思氣者，吹屬肝，肝主目，目溫赤，噓以治之。
　　導引，思氣者，吹屬腎，腎主耳，腰膝玲，陽道衰，吹以治之。
　　導引，思氣者，咽屬肺，肺主鼻，有寒熱不和，咽以治之。呵、咽、呼、噓、吹、嘻，是五藏各主一氣，及勞極，依理之，立差。
　　導引之法，外秣當令高，無令地氣上衝，鬼氣有干。
　　導引之法，無令躁暴者，一身之賊。
　　導引之法，無令向北，反神，有犯，每事不言，亥子日不向北唾，滅損年命。
　　導引，服，思司命，兩人更回，左右旋，思，常見。導引，服，思神光黃，且明月在己邊，畫夜常見。
　　導引，服，思五臟形氣色串，周流身匝。
　　導引，服，思五藏色神在所處，自此以下，人形皆五。
　　導引，服，思五藏化為龍魚。
　　導引，服，思精臍中，腎氣正赤白，從背上頭下迎身，名日還精。
　　導引，服，思心為火如斗，辟惡氣。
　　導引，服，思飛，分身飛行，常念有人若己在前後，久可得與語，南北在所問。
　　右抄集《宵先生導引圖異同事》、《道林導引要旨》。
　　低頭，以兩手抱兩足，不息十二通，主消穀，令人身輕，益精氣，諸邪惡百病不得入。
　　踞坐，合兩膝，張兩足，不息五通，治鼻口熱瘡及五痔。
　　累膝坐，以兩手據兩膝上，伸腰極，起頭引之，不息三通，治膚。交趺坐，叉兩手著頭上，挽頭結下著地，不息五通，令人氣力自益。長跪坐，曲手以抱兩乳下？左右膝搖不息，令人延年益壽，住年不老。以兩手抱兩膝著胸前，不息三通，治腰痛腎疝及背膂中疼痛。
　　大箕坐，以兩手捉兩足，五指，自極低頭至地，不息十二通，治頸項腰背痛，又令人耳目聰明。
　　交趺坐，以兩手交叉著頭下，自極，，不息六通，治腰痛不能反顧。
　　仰頭以手摩腹，以手持足距塵，不息十二通，治膝痺不任行步及腰背痛。
　　伸兩腳以兩手指著足指上，治腰痛如折及敵血、瘀血。
　　屈兩腳，坐臥住足五指，治腰背痛。
　　外以手摩腹至足，以手持引之，不息十二通，治腳痺濕及腰背痛。
　　左手急引髮，右手急箔項中，利陰陽之勢。
　　正坐，以兩手交背後，治虛羸大小便。
　　以一手攀上懸繩，一手自持腳，治痔及腫。伏蹲踞，以兩手抱兩膝，低頭不息九通，治頸痛勞極，腰痛百節蹉錯。
　　正坐，仰天呼出飲食醉飽之氣，立消也。夏天為之，令人自然凍，不熱。
　　以兩手大指捻鼻孔，不息，令人陰陽不倦。外轉兩足十過，內轉兩足十過，補虛損益氣。
　　赤松子坐引之道，能常為之，令人耳目聰明，延年益壽，百病不生。其先長跪，兩手向前，各分開，以指外向。
　　次復長跪，兩手夾叉腰左右。
　　次復長跪，以右手反腰，左手高頭而止。
　　次復長跪，以右手伸後去，左手叉腰前。
　　次復緩形長跪，左右手更伸向前，更屈，從後叉腰。
　　次復長跪，高舉兩手。
　　太清導引養生經竟