太上老君外日用妙經
　　經名：太上老君外日用經。一卷。作者不詳。底本出處：明《正統道藏》洞神部本文類。
　　太上老君外日用妙經
　　敬天地，重日月。懼國法，依王道，孝父母。上謙讓，下和睦。好事行，惡事止。成人學，破人斷。高知危，滿知溢。靜常安，儉常足。慎無憂，忍無辱。去奢華，務真實。掩人非，揚人德。行方便，和鄰里。親賢善，遠聲色。貧守分，富施惠。行平等，休倚勢。長克己，莫嫉拓。少怪貪，除狡猾。逢冤解，積人行。許不違，話有信。念孤寡，濟貧困。救危難，積陰德。行慈惠，休殺生。聽忠言，莫欺心。依此行，可超昇。
　　太上老君外日用妙經竟