太上六壬明鑑符陰經
　　經名：太上六壬明鑑符陰經。撰人不詳。四卷。底本出處：《正統道藏》洞神部方法類。
　　太上六壬明鑑符陰經卷之一
　　昔孫臏與龐涓結義，而求師於鬼谷先生，學業軍旅戰鬥之事。師因園看菓成實，令臏看之。夜忽有一人，踰垣而九園中，盜菓子食之。臏乃潛身，持刀欲補之，乃是白猿也。拿住，忽言曰：汝勿傷吾身，我與天地同生，日月並長，瘍無道炁，結化成形。吾有玄文，汝來日於此處候吾，我傳與汝。臏乃長跪而退，其猿乃化白光而去。至次日，臏乃依期而伺之。忽見白猿自西北乘空而來，授臏玄文一卷。隨時化白光，東南而去。臏將其文而歸，本宿房中點檢，一曰六甲天厭一卷，一日六丁天厭一卷。遺其頭尾，不知是何名目，分上一中下三卷，因日指其白猿為名也。
　　凡習此法，道可清淨，一百日不可食禁戒之物。虔心，若習百日，使人不見其形，鬼神不聞其聲。一此道最禁，不傳非人，皇天若怒，恐招其咎，可宜祕之。
　　混元式
　　混元式呪
　　混元一象，陰陽未分。天一真道，萬化成形。或現或隱，出幽入冥。千兵萬卒，豈見吾形。急急如律令。
　　此法於冬至日夜，用請茶、酒果、鹿脯、油燈、素食、奇香、金錢、雲馬各三分，及用青帛長八寸，闊三寸，用新筆朱砂，造青詞，請三清玉皇。至三更子時，對聖左手執帛，右手朱砂筆，望西北念呪四十九遍，取炁四十九。吹在帛上，并壇上供養。至五更初，告神燒紙，即獻狀，罷散起壇了，以青袋盛式，懸於神室中。以冬至夜為始，每夜至三更子時，面北焚香拜跪，左手執式帛，右手執劍，念呪七遍，取西北炁七口，吹式并劍上，及渾身步斗罡了，放在心頭中。乘天門，過太陰，望天藏，去八方之中，無一見者。
　　天元式
　　天元一炁，陰陽未分。混合升降，上下交生。藏含萬物，吾形遂形。使人不見，使神不聞。急急如律令。
　　此法於冬至夜，與混元式祭物、青詞具伺，亦用青帛書符。行持畢，用青帛袋晦之。每夜亦如此，行持一百日，大有神驗，取天門炁。
　　天元符
　　地元式
　　天元降炁，地發方生。陰陽和合，一降一升。造化萬物，隨物成形。吾身應化，或匿或神。急急如律令。
　　此法於立春日夜，用茶酒、祭物與混元式皆同，用黃帛長一尺闊五寸，朱書造青詞。至三更子時，對聖左手執朱筆，望西南念呪四十九遍，取炁四十九口，吹在帛上，書式了，放在壇上供養，至五更初罷散。從立春日夜為始，每夜至三更子時，燒香拜跪，望西南念呪七遍，取熙七口，吹在式并劍上，及渾身上步斗罡了。行持同混元式。
　　地元符
　　如用光明堂，入九地，望天藏主。
　　人元式
　　陰陽定位，萬物纔分。天地造化，物物成形。吾習神式，出入幽冥。或顯或伏，隨物逐情。急急如律令。
　　此法於立春日夜，造青詞，供養之物與混元式同，用青帛長八寸、闊三寸，依前法行持。望西北念，神通自在，出幽入冥。
　　人元符
　　二儀式
　　太極氣變，兩儀交分。散化萬物，伏匿吾身。或隨物化，舉意皆成。千軍萬寇，如瞽如盲。急急如律令。
　　此法立夏日夜供養，祭物同前。
　　三才式
　　陰陽開闢，三才炁分。造化萬物，萬木發榮。吾身習化，萬物變形。吾步天罡，藏隱吾兵。急急如律令。
　　此法於立夏日，用青帛八寸、闊三寸，供養同前，行持亦如前。東炁。
　　四序式
　　三才既立，四序化生。春生夏長，秋成冬停。吾徐習化，物物隨形。吾兵入卒，寇軍皆盲。急急如律令。
　　此法於立夏日夜，用白帛九寸、闊四寸，祭物同前，望西方念呪，行持同混元式。西炁。
　　五行式
　　天真太素，壬癸之精。內應腎藏，上應水星。吾今習化，物物隨形。或匿或顯，舉意而成。急急如律令。
　　兩儀初列，南方火星。丙丁正炁，火陽之精。內合心藏，上合火星。吾今習化，隨物化形。藏現自在，舉而成形。急急如律令。
　　三才萬物，萬物皆榮。甲乙正炁，東華帝君。內合肝藏，上應歲君。吾今習化，隨物成形。急急如律令。
　　西方白獸，庚辛之精。內合肺藏，上應金星。吾今習化，萬物成形。或伏或顯，出入幽冥。急急如律令。
　　中央戊己，四季旺神。內合脾藏，上應鎮星。吾今習化，萬物立成。吾匿吾見，自在神通。急急如律令。
　　如傳持五行式，立春木旺，立夏火旺，立秋金旺，立冬水旺，四季日土旺。用事，木旺日夜受木式，火旺日夜受火式，金旺日夜受金式，水旺日夜受水化式，四季旺日夜受土化式，各用供養祭食，與混元式同用。
　　水化式
　　右符用皂帛六寸，以皂袋盛之，取北方炁念呪，吹在袋上。
　　火化式
　　右符用緋帛七寸，以緋袋盛之，取南方炁念呪，吹在袋上。
　　木化式
　　右符用青帛八寸，以青袋盛之，取東方炁念呪，吹在袋上。
　　金化式
　　右符用白帛九寸、闊四寸，取西方炁念呪，吹在袋上。
　　土化式
　　右符用黃帛五寸，中央取土炁念呪，吹在袋上。
　　已上人元式至五行式，先蓬星過地戶，望天藏去，慎勿反顧，出入萬兵之中，如無人處之境。
　　六丁式
　　右丁卯符，用青帛八寸書符，呪曰：
　　丁卯之陰，兔首之身。姓孔名林，吾呼降神。助吾習化，威攝萬兵。藏吾藏吾，出入幽冥。急急如律令。
　　右丁巳符，用徘帛七寸書符，呪曰：
　　丁巳之陰，蛇首人身。姓盛名叔，吾呼降神。助吾習化，威攝萬兵。藏吾藏吾，視吾皆盲。急急如律令。
　　右丁未符，用黃帛五寸書符，呪曰：
　　丁未之陰，羊首人身。姓屈名旺，吾呼降神。助吾習化，威攝萬兵。藏吾藏吾，出入幽冥。急急如律令。
　　右丁酉符，用白帛九寸書符，呪曰：
　　丁酉之陰，雞首人身。姓楊名清，吾呼降神。助吾習化，出入萬兵。隱藏吾形，視吾者盲。急急如律令。
　　右丁亥符，用皂帛六寸書符，呪曰：
　　丁亥之陰，豕首人身。姓石名靖，吾呼降神。助吾習化，隱跡藏形。出入萬軍，如遊無人。急急如律令。
　　右丁丑符，用黃帛五寸書符，呪曰：
　　丁丑之陰，牛首人身。姓費名陵，吾呼降神。助吾習化，隱跡藏形。出入萬軍，如瞽如盲。急急如律令。
　　此法各于其日夜，同混元式供養之物，及青詞獻狀同。至三更子時，左手執色帛，右手執朱筆，各依本位，念呪四十九遍，取炁四十九口，吹在帛上并筆了，各書式於壇上供養，至五更初，如混元式。罷散了，以逐色帛袋盛之，懸於神室中。授持次日，　　夜三更，燒香拜跪，左手執式，右手執劍，逐方呪七次，取炁七口，吹於式上并劍上，及渾身上，步斗罡云。
　　步罡咒曰
　　天罡指處六丁護物或隱物物化形萬兵之雇眾如入無人，急急如律令
　　六甲式
　　右甲子符，用皂帛八寸書符，呪曰：
　　甲子陽神，鼠首人身。黑龍為甲，龍韜虎巾。助吾習化，隱藏吾形。萬卒千騎，視吾皆盲。急急如律令。
　　右甲寅符，用青帛八寸書符，呪曰：
　　甲寅陽神，虎首人身。青龍為甲，取吾藏形。使吾威攝，萬寇皆驚。或見或隱，人神不聞。急急如律令。
　　右甲辰符，用黃帛八寸書符，呪曰：
　　甲辰陽神，龍首人身。黃龍為甲，助吾威靈。藏吾元化，吾化吾形。出入萬衆，如入無人。急急如律令。
　　右甲午符，用徘帛七寸書符，呪曰：
　　甲午陽神，馬首人身。赤龍為甲，紅袍絳巾。助吾威攝，萬寇伏驚。藏吾現吾，逐物化形。急急如律令。
　　右甲申符，用白帛四寸書符，呪曰：
　　甲申陽神，猿首人身。白龍為甲，手執神鋒。助吾習化，隨物成形。威攝萬懼，隱藏吾形。急急如律令。
　　右甲戌符，用黃帛五寸書符，呪曰：
　　甲戌陽神，狗首人身。黃龍為甲，威伏寇兵。助吾行化，隨物化形。藏形隱體，人神不聞。急急如律令。
　　此法各於當日夜，同混元式供養之物，其青詞獻狀皆同。至三更，左手執逐色帛，右手執筆，各隨方位，念呪四十九遍，取炁四十九口，吹在帛并朱筆上，書式了，於壇上供養。至五更罷散，各用逐色帛袋盛之，懸在神室中。子日夜受，次三更燒香拜訖，左手執式，右手執劍，隨方念呪七次，取炁七口，吹在式、劍、渾身上，步斗罡，依前法行持。
　　步罡咒曰
　　天罡指處六甲護身或配或隱萬兵之雇眾如入無人，急急如律令
　　前後二法，如此習之百日，大神通一，如混元式。
　　已上六丁、六甲式，乘六丁、六甲，遊行九地 ,望天藏，去勿反顧也。
　　太上六壬明鑑符陰經卷之一竟
　　太上六壬明鑑符陰經卷之二
　　造褙子式
　　上帝勸命，法褙遮形。雲霧單吾，藏匿吾身。千兵萬卒，視者皆盲。當吾兵者死，順吾兵者生。急急如律令。
　　於甲子日，或於六甲日夜，用前式供養之物，及青詞獻狀皆同。至三更，左手執法褙，右手執筆，望西北念呪四十九次，取炁四十九口，吹在法褙上、筆上，左鋸書朕了，右鋸書陰了，後鋸書隱藏吾體。急急如律令。當背縫上書了，又書式了，壇上供養。至五更將褙子，左手執褙子，焚香度過。披挂了，右手執劍，左手恰天罡訣，念呪七遍，取炁七口，吹身上，步斗習百日。披挂褙子上陣，被光彩射寇軍，自使百步外不能近害，便使相近不見其形。如皂褙子於庚申日造，二丈二尺一丈二尺，造打甲袍子勢。
　　已上法褙，如入萬兵圍住，但出天門，入太陰，遊九地，去天藏，路出萬人不見。於持受褙子時，壇上受抹額，用三尺六寸紅羅，左手執羅，右手執筆，念呪四十九次，取炁四十九口，吹在羅、筆上，書抹額中心了，放於壇上供養。
　　呪曰：南方炎帝火鈴君，太陽真火熒惑星。火輸炎光列尊神，流火萬里照寇軍。眼如盲瞽皆不見，形使寇軍敗我軍。安寧急急如律令。
　　造器械式
　　八大金剛，四大神王。北極四將，助神助光。六弋丁六甲，神鋒神光。射寇軍亡，反吾者傷。急急如律令。
　　此法於，戊午日造器械，於甲子日夜受用，依混元式。至三更，左手執緋帛三寸，右手執筆，呪四十九次，取北炁四十九口，吹筆帛上，書式了，放在壇上供養。至五更罷散了，以緋帛為袋子盛，懸神室中。至丁卯日早，入室於器械軍中竿子上，當於神室中本命旺地。如要用時，左手執械，右手執淨水，望北方念呪，取炁七口，吹在水中，呷一口，嘆器械上，都磨摸，遍用之。使寇軍走避不得，不敢親近也。當助明王，烽塵永亡。今吾威震，四壁八方。急急如律令。
　　六甲厭式
　　臣某為某人罵天罵地，不忠不孝父母，嗚欺謀國君，臣某謹依六甲神箭，厭令某人病，不活不語疼死，除國之黨臣，滅欺謀國君父母、不孝不忠賊叛之徒。臣某謹請天厭神王、日厭神王、時厭神王、六丁神箭厭王，伏望聞請、速降靈驗助厭，令某人病不語疼痛。吾厭法束行，樹木摧折。吾厭法南行，炎光消滅。吾厭法西行，金剛裂缺。吾厭法北行，江海水竭。吾厭法上行，雲星光暗。吾厭法下行，地皮破裂。吾厭法到神，神安神和。吾厭不忠不孝、欺君謀主臣某人，立患不語心疼痛死。法到奉行，急急如律令。
　　此法於六丁日、六甲日，各受其式，亦如混元式。供養青詞罷散，至五更，每夜左手執。本甲與丁色帛，右手執朱筆，各望本方念呪，取炁四十九口，吹帛、筆上，各書本式，依次放壇上供養。至五更罷散了，各以逐色帛袋盛之，懸在神室中，要用依法式，用厭七日內必死也。
　　六甲神厭符
　　右甲辰符，用黃帛五寸。
　　右甲寅符，甩青帛八寸。
　　右甲午符，用徘帛七寸。
　　右甲申符，用白帛九寸。
　　右甲戌符，用黃帛五寸。
　　右甲子符，用皂帛六寸。
　　六丁神厭符
　　右丁卯符，用青帛八寸。
　　右丁巳符，用徘帛七寸。
　　右丁未符，用黃帛五寸。
　　右丁酉符，用白帛九寸。
　　右丁亥符，用皂帛六寸。
　　右丁丑符，用黃帛五寸。
　　圖畫一人，如嫌人狀，以頭抵讎人住處方位。讎人本命死日絕日、及於絕死時，去自家宿房中，去讎人死絕、五絕、命絕、時絕、體絕方位，去人背上書式。左手執人，右手執筆，望本方念呪四十九次，取本方炁，吹在讎人身影上并筆上了，書朱書於心頭，寫年月日時姓名。用本方式位已按箭，以箭去心上刺下一寸，念呪一遍，取本方黑，吹在人箭上及人住處方位上，再取一口炁，吹在人箭上。如此七遍七呪，按前釘可及一寸，每日一次，於本命死時造式一次。至五日，其人救不得。如五日裹拔了箭，人卻安全。用七日，其人必死。如死時，及人箭死地埋之。此法不可亂傳，恐折後人壽，如有不忠不孝欺君謀主賊，可立應也。
　　造神鎗法式
　　帝敕八神，護佑神鎗。賜與良將，破寇展暉。輔吾明主，烽塵永亡。今吾威震，四塞貢王。急急如律令。
　　此法於甲子日夜祭，供養青詞，獻狀依混元式。至三更子時，左手執青帛三寸，右手執筆，念呪四十九次，向西北取炁四十九，吹在帛筆上，書了式放壇上供養。至五更散，以青袋盛之，懸神室。丁卯日入在倉庫中，竹竿子繫之，真武或九天玄女在鎗頭上，以傘遮之，不出入於本命旺方。用香果子供養，逢初七、十七、二十七日，焚香供養或錢馬。行軍，放於帳前本命玨方立著。如有喜事，鎗響報，三聲尊官喜，一聲親喜，二聲灾，四聲有厄，五聲是神執應靈驗也。
　　太上六壬明鑑符陰經卷之二竟
　　太上六壬明鑑符陰經卷三
　　九星式
　　天英天任，尊星降臨。天柱共集，呼召天心古夫禽破賊，天輔威靈。天衝誅寇，天內藏形心、急急如律令。
　　此法於夏至日夜三更，同前，左手執本星式帛，右手執筆，呪四十九次，取九星方位上炁四十九。吹在帛筆上。書式了，壇內依方位，排列供養。至五更散了，各以本色帛袋盛之，懸於神室中。次日夜三更，焚香拜了一左手執式，右手仗劍將式，香烟上度過，念呪七一遍，取炁七口，吹在帛劍身上，步斗習之。
　　九星符
　　右天英符，用絆帛七寸。
　　右天任符，用黃帛五寸。
　　右天柱符，用黃帛九寸。
　　右天心符，用白帛九寸。
　　右天禽符，用黃帛五寸。
　　右天輔符，用黃帛八寸。
　　右天衝符，用青帛。
　　右天內符，用黃帛五寸。
　　右天蓬符，用皂帛六寸。
　　右數斗，如出入時，先入甲，次入乙，方入丁，次去天藏，勿返顧，使人不見形，神不聞聲。
　　十干式
　　甲乙丙丁，戊己庚辛，壬癸十干，尊神威靈。吾習神式，出入幽冥，破敵賊寇，攝減烽塵。急急如律令。
　　此法於甲子日夜，同混元式。至三更，左手執帛，右手執筆，呪四十九遍，取十方炁四十九口，吹在筆帛上，書式了，壇內供養。至五更散，各依本色袋，懸於神室中本方位。次日三更，夜拜燒香，依法同習之。
　　十干符
　　右甲符，用青帛八寸。
　　右乙符，用青帛八寸。
　　右丙符，用緋帛七寸。
　　右丁符，用緋帛七寸。
　　右戊符，用黃帛五寸。
　　右己符，用黃帛五寸。
　　右庚符，用白帛九。
　　右辛符，用白帛九。
　　右壬符，用皂帛六寸。
　　右癸符，用皂帛六寸。
　　天罡指處，十干尊神。助聖威力，破滅賊軍。或現或隱，出入幽冥。急急如律令。
　　十二支神式
　　子、丑、寅、卯、辰、巳、午、未、申、酉、戌、亥十二支將，聞請降臨，稟奉帝敕，藏吾身，隱吾兵。急急如律令。
　　此法於甲子日夜，如混元式同。至三更子時，左手執本色帛，右手執筆，呪四十九遍，取十二方熙四十九口，吹在帛筆上，書式了，壇內排列供養，依位立。至五更罷散了，各本色帛袋內盛之，懸於神室中。次日三更，依前習之。
　　十二支符
　　右寅符，用青帛八寸。
　　右卯符，用青帛八寸。
　　右辰符，用黃帛五寸。
　　右巳符，用緋帛七寸。
　　右午符，用緋帛七寸。
　　右未符，用黃帛五寸。
　　右申符，用白帛九寸。
　　右酉符，用白帛九寸。
　　右戌符，用黃帛五寸。
　　右亥符，用皂帛六寸。
　　右子符，用皂帛六寸。
　　右丑符，用黃帛五寸。
　　十二月式祝曰
　　天乙貴神，騰蛇朱雀，六合勾陳，青龍天后，太陰尊神，玄武大常，白虎威靈，天空掌史。十二神君，能破賊寇，能匿隱兵，能入萬眾。使不聞聲，當吾者死，視吾者盲。急急如律令。
　　此法於甲子日夜，供養同混元式。至三更，左手執逐物色帛，右手執筆，念呪四十九遍，取本方炁四十九口，吹在帛筆上，書式了，放壇上供養。至五更散，於各色袋盛之，懸於神室中。次日夜，依此習之，百日有驗。
　　十二月符
　　右天一符，用黃帛五寸。
　　右騰蛇符，用緋帛七寸。
　　右朱雀符，用緋帛七寸。
　　右六合符，用青帛八寸。
　　右勾陳符，用黃帛五寸。
　　右青龍符，用青帛八寸。
　　右天后符，丹皂帛六寸。
　　右太陰符，用白帛九寸。
　　右玄武符，用皂帛九寸。
　　右太常符，用黃帛五寸。
　　右白虎符，用白帛九寸。
　　右天空符，用黃帛五寸。
　　十二月將式
　　登明河魁從魁降，傳送小吉勝光，魯神太一，天罡太衝、藏形功曹，大吉神后。純陰伏逆，卒能伏賊軍。出入萬衆，視我者盲。急急如律令。
　　此法於甲子日夜，依混元式供養。至三更，左手執帛，右手執筆，念呪四十九遍，取本方炁四十九口，吹在帛筆上，書式於壇內供養。至五更散，以袋盛之，懸於神室中。次日夜，依前習之，百日有驗。
　　十二月將符
　　右登明符，用皂帛六寸。
　　右河魁符，用黃帛五寸。
　　右從魁符，用白帛九寸。
　　右傳送符，甩白帛九寸。
　　右小吉符，用黃帛五寸。
　　右勝光符，用緋帛七寸。
　　右太一符，用緋帛七寸。
　　右天罡符，用黃帛五寸。
　　右太衝符，用青帛八寸。
　　右功曹符，用青帛八寸。
　　右大吉符，用黃帛五寸。
　　右神后符，用皂帛六寸。
　　八門式
　　休生傷杜，景死驚闔。八門神降，藏隱吾骸。吾形伏匿，神不見來。人不見去，藏隱塵埃。急急如律令。
　　此法於甲子日夜，同混元式供養。至三更，左手執帛，右手執筆，念呪四十九遍，取八門方位熙四十九口，吹在帛筆上，書式了，枚壇內供養。至五更散，懸神室中。次日夜三更，焚香拜而習之，百日大有驗。
　　八門符
　　右休符，用白帛五寸。
　　右生符，用黃帛五寸。
　　右傷符，用青帛五寸。
　　右杜符，用白帛八寸。
　　右景符，用徘帛七寸。
　　右死符，用黃帛五寸。
　　右驚符，用白帛九寸。
　　右開符，用白帛九寸。
　　八門神式，步斗用前斗，先入戌，次巳入丁，次九地，望天門藏，步斗直去，勿返顧。
　　太一式
　　君基臣基民基星，大遊小遊直符四神。天一地一，五福星君。天尊地符，天月計神。天繫諸將，主客須分。參將五行，三風五雨。天星時勃，太陰赤靈。吾承勑命，聞請降臨。式出水火，式起暴風驟雨。雷電隨吾意，成式藏吾體。或隱吾真，出入萬眾，無一見形。急急如律令。
　　此法冬至日夜，依混元式供養。至三更，左手執帛，右手執筆，念呪四十九遍，向北取炁四十九口，吹在帛筆上，書式了，壇內供養。至五更散，各袋盛之，懸神室中。次日夜，依前習之，大驗。
　　太－符
　　柔日禹步，與罡呪同。
　　凡剛日步陽禹，柔日步陰禹，先從天門入地戶，過太陰，遊九地，望天藏。去禹步，直去勿返顧。諸太一皆步死禹步，其神通靈驗，無不應也。但清淨志心，依式習之，上聖無虛，唯人自懷也。若初出軍征伐，定良日吉時，將軍兵自出天門，大將軍在前鋒佐軍，呪曰：天圓地方，六甲九章。四時五行，赤青白黃。太一將兵，日月為光。禹為陰道，強為避兵。蒼龍扶左，白虎行營。玄武先列，辟除凶殃。北斗誅伐袪除不祥。吾神助我，周遊八方。當吾者死，值吾者亡。我是北極之曾孫，今日將兵，欲出天門、并地戶。賊軍方上，刀戟弓弩盡摧折，莫敢害我。急急如律令。
　　咒訖，引兵百步，勿令眾返顧。大吉。
　　黃帝曰：自甲子時至癸酉時，十時中有風逆起，不能行軍，大不祥也。須是看西面風起，被頭赤足，皂衣仗劍，正立念咒七遍，其風自轉。咒曰：逆風賊風，大吉多凶。神氣相和，上下相通。避我避我，回我返英。急急如律令。
　　念畢，例行七步，西頁嘆之，其風立轉。
　　甲戌至癸未十時中，有逆風時，南行五百步，必逢一蛇，其色赤，當於路。乃東行五百步，必有陽人，著白衣，手持兵器，如咒七遍：戌時燥風起，諸神皆回避。當者必誅亡，滯者遭萬死。聞此清華聲，風迴立入地。急急如律令。
　　念畢，隨風噀之，其自轉。如午時，則云午時燥風起，餘倣此。回凶作吉，此法金櫃所藏也，不可亂傳。
　　祭風式
　　三風五風，玉排八風。氣烏尊星，翼軫星君。吾今啟請，明永敕行。急急如律令。
　　凡祭風，依式立起矣。吹木壞屋，飛石折木林。順吾軍陣，逆賊軍。助國安民，行正道驟，炯塵收強。度土四寨明朝，貢明主振天下太平貢，道化民安。於庚申日夜，混元式同供養。至三更，左手青帛，或白五寸、闊三寸三分，右手筆，望西方念咒四十九遍，取四十九口，吹帛筆上，書式了，放壇上供養。至五更散，以逐色囊盛之，懸在神室中。次日夜三更，先焚香，左手執式，右手執劍，香上度過，念咒七次，取七口，吹在式劍上渾身，步斗罡，習之百日可用。如用時，望敵軍陣，先列七箇，相去一尺四寸，如七星斗勢，各面北，執角皂衣，散髮赤足，面北行，式將。自己赤足披髮皂衣，左手執式，右手執劍，望敵人，自己步罡了，令各人吹角嗚。以式望巽宮，望敵軍，執式角聲絕，其風暴起，逆吹敵人軍，即起式乘風擊敵人軍，大破賊兵。
　　祭雨式
　　天尊地符，天皇尊星。太乙會合，造化雨霖。清龍部領，雨師同行。風伯雷公，逆雷飛聲。急急如律令。
　　此法於壬子日夜，同混元式供養。至三更，左手執青帛八寸、闊三寸六分，右手執筆，念咒四十九次，取北方四十九口，吹在筆式，書了，放在壇上供養，至五更散。次日依前法，行持百日。如用時，令七人童子，著青衣，散髮，手執淨水盞，面北，相去一尺四寸，列如七星斗勢。自己披髮，著皂衣，右手執劍，左手執式，步斗柄，指敵軍，執淨水盞，念呪向軍，仆倒於道地，其雨立降，逆灑賊軍，乘勢擊之，破賊軍，兵大敗也。
　　童子念呪：
　　九江四海，五湖龍君。部領雷公，雨師同行。風伯雷迸，暴雨霖霖。風雹霹靂，傷打賊軍。急急如律令。
　　平地成河式舊本無呪
　　此法於壬子日夜，同混元式供養。至三更，左手執皂帛，右手執筆，念呪四十九遍，取北方炁四十九口，吹帛筆上，書式了，壇內供養。至五更散，以皂袋盛之，懸於神室中。次日夜三更焚香，左手執式，右手仗劍，香上度過，呪七次，取熙七口，吹在帛劍渾身上。步斗，劍畫地式，橫路不能前進，倒回。若習之百日，無不驗。
　　平地生火式
　　火君火君，太陽尊星。火輸炎帝，真火丙丁。速降真火，欄路截兵。急急如律令。
　　此法於丙丁日夜，同混元式供養。至三更時，左手執徘帛，右手執筆，望南方念呪四十九遍，取炁四十九口，吹在帛筆上，書式了，放壇上供養。至五更散、次日夜依前法行持，百日有驗。行時以同前，行勿返顧。
　　六甲為青龍，六乙天蓬，六丙明堂，六丁大陰中，六癸天藏，六己地戶，六癸日六癸時天公日。
　　入山大忌：正午，二亥，三申，四戌，五未，六卯，七申子，八申子，九寅，十辰未，十一己丑，十二寅。
　　入山良日：甲子、甲寅、乙亥、乙巳、乙卯、丙戌、丙午、丙辰，已上大吉。
　　大盡忌三日：十一、十五、十八。二十四、二十六、三十日、此日入山，大不吉利。
　　小盡忌一日：五日。十三、十六、二十六、二十八，此日入山，大不吉，萬事不利。
　　表一通
　　奉道弟子臣某，謹齋沐投詞，誠惶誠恐，稽首頓首再拜，上啟太上開天執符御曆含真體道金闕昊天玉皇上帝玉陛下：臣伏以大道無形，實不言而善應，微誠有禱，惟恪謹而必通，敢讀高明，敬陳卑捆。伏念臣某，塵凡幻質，賦性愚蒙，幸逢正法，用是皈依，曩傳猿書四卷，以白命名，今用習式七靈，立壇備潔。伏願高真降鑒，列聖垂慈，俾道心開發，典法洞明。籌奇畫以征成，敵無敢犯。步神罡而振旅，彼莫能知。誓勤香火，仰報穹蒼。臣某無任，瞻天望聖，激切屏營之至。謹言。
　　方函
　　謹謹上進
　　具位臣姓某謹外封
　　金闕門下
　　太上六壬明鑑符陰經卷之三竟
　　太上六壬明鑑符陰經卷之四
　　急則從神緩取門
　　《三元經》曰：謂有急事，不得擇時并三奇吉門，并吉門當天一所居之宮及直符之神。若緩，可待三奇，而去天上六戊之宮，所以常為天門也。
　　假令冬至上元陽一局，甲巳之日平旦時，天一加六丙於八官，直符在一官。若有急事，可東北天一下，正北直符，并六戊下，皆吉。
　　《三元經》曰：凡出兵，六戊也。乃天門入地戶，乃六己過太陰，六丁也。乘青龍，六甲也。若居之，百戰百勝。
　　已上，係出天門，入地戶，過太陰，乘青龍。假令冬至上元甲巳之日，夜半生，初起兵，出天門子，入地戶巳，過卯，乘子地，百戰百勝。
　　又術曰：凡出，天上六戊在天一宮，天上地戶在九宮，天上太陽在七宮。居天上，青龍在一宮。
　　避形遞跡
　　伍子胥曰：若欲遁形者，乘青龍，化六甲也。過明堂，六丙也。出夭門，六二戊也。入地戶，六己也。過太陰，六丁也。取草折半障人，中半置卯地，而入酉地，去人無見者，過太陰時，呪曰：天翻地項，九道皆塞。有來追我，至比不及。徑入天藏，慎勿返顧。庚為天獄，辛為天庭。壬為天牢，避之抵之，即被束縛。急急如律令。
　　玉女反閉局
　　經曰：玉女反閉者，在室中六尺，在庭六步，在野外六十步，並以六為數。先定其籌，訖陳，以左手把六筭，子各長一尺二寸，以杜荊為之，如無不拘。右手執刀，面旺方，吸旺氣，旺神叩齒十二，檮心事，背旺方立，呪曰：維某年月日時，某謹請天地、父母、六甲、六旬、十二時神、青龍蓬星、天上玉女、六戊藏形之神：某好樂長生之術，行不擇汨，出不問時。今欲遊行為某事，欲大臣拔天文，請玉女畫她布局，出天門，入地戶，閉金關，乘玉女、青龍、白虎、朱雀、勾陳、玄武、六合、六甲、六神、十二時神，乘而行到某所，在右巡處隱處，隨外隨起，辟除盜賊，鬼神消亡。君子見我，喜樂倍常。小人逢我，懼躍惶惶。男女見我，供侍酒漿。百惡鬼賊，當我者亡。今日禹步，上應天罡，玉女侍傍，下辟不祥。萬精厭伏，所向無殃。所治病差，所攻者開，所擊、者破，所求者得，所願者就。帝王、大臣、二千石長吏見我，愛如赤子。今日請玉女大臣隨我者進。所請畢，閉炁以刀左旋，畫地為局，以今日辰上為始，無刀以指，意布十二辰時、八干四維，卻從當日干上入局，戊日從乾入，己日從坤入。
　　畫局訖，取中心下，排東西南北，布十二神、八干四維之位。
　　假令甲日便從甲地入局內，乙日從乙地入局，丙日從丙地入，丁日從丁地入，戊日從乾地入，己日從坤地入，于局手把六筭補禱，祝禮子四方曰：請東方功曹、太衝、天呈、青帝、甲乙大神，降于局，衛我身形。請南方太乙、勝先、小吉、赤帝、丙丁大神，降于局。請西方傳送、從魁、白帝、庚辛大神，降于局。請北方登明、神后、大吉、黑帝、壬癸大神，降于局。
　　請四方訖，便從今日日辰上下第一筭。子上下第一筭，丑上下第二筭，寅上下第三筭，卯上下第四筭，辰上下第五筭，巳上下第六筭，但兩支夾一干，先成為天門，後成為地戶。若四件日，地戶不成。取初筭，安第七午上命起，自然成地戶。退身少許而行呪，運籌喝筭不。
　　鼠行失穴入狗市。移子上筭安戌上，大呼青龍下。
　　牛食兔菌食甘草。移丑上筭安卯上，大呼朱雀下。
　　猛虎進巡來入巳。移寅上筭安蛇上，大呼勾陳下。
　　兔入牛欄伏不起。移卯上筭安丑上，大呼白虎下。
　　龍入馬廄因留上。移辰上筭安午上，大呼玄武下。
　　騰蛇宛轉來申裹。移巳上筭安申上，大呼六合下。
　　馬入龍泉飲甘水。移午上筭安辰上。
　　雞羊易位來酉裹。移未上筭安酉上。
　　猿猴匍匐北奔豕。移申上筭安亥上。
　　雞飛撲落羊欄裹。移酉上筭安未上。
　　狗入鼠穴抱其子。移戌上筭安子上。
　　堵入虎窟自投死。移亥上筭安寅上。
　　呪曰：
　　乾尊耀靈，坤順內營。二儀交泰，六合利貞。配天享地，永寧肅清。應感玄黃，上衣下裳。震離坤兌，栩贊扶持。乾坎艮巽，虎步龍翔。今日行筭，玉女侍傍。追吾者死，捕吾者亡。牽牛識女，化成江河。急急如律令。
　　子日，立在前行八干。四子日，玉女從庚上周而復始，乘之而去。去有呪，當呼玉女所在。若在庚上，便呼：庚上玉女，速來護我，無令邪鬼侵我，人莫見我，見者以為束柴，獨開我門，而閉他人門。呪訖，即便閉門而去。夫欲遠行見貴人上官赴任者，當出地戶，入天門，乘玉女而行。呪曰：天門天門，今日唯良。玉女侍我，左右遊傍。遊行四出，不逢禍殃。君子一見，喜樂未當。所求如意，萬事吉昌。急急如律令。
　　夫欲入陣掩車之事，避兵逃難、伏匿殯葬凶事，即出天門，入地戶，乘玉女而去。呪曰：諾諾譯譯，行無擇日，返無擇時，隨斗入戶，與神俱遊。天地反覆，心中所欲，皆得隨意，使汝迷惑，以東為西，以南為北。知我者，使汝不得以算閉門而去。乘玉女呪曰：玉女玉女，天神之母。護我保我，二與我侍行。到某鄉里，杳杳冥冥。人莫見我，聞聲鬼神，莫睹其情。善我者福，惡我者殃。百邪鬼賊，當我者亡。千萬人中，見我者喜。急急如律令。以刀畫地，如後。律令律令，四縱五橫，萬鬼潛形，吾去人裹。呵吾者死，叱吾者亡，惡吾者自受其殃。急急如律令。
　　十二局天門地戶玉女返閉立成
　　立成日　天門　地戶　玉女　立成日　天門　地戶　玉女
　　子　　　丙　　乙　　庚　　午　　　壬　　辛　　甲
　　天門　地戶　玉女　　　　　天門　地戶　玉女
　　丑　　　丙　　乙　　辛　　未　　　壬　　辛　　乙
　　寅　　　丙　　乙　　乾　　申　　　壬　　甲　　巽
　　卯　　　庚　　丁　　壬　　酉　　　甲　　癸　　丙
　　辰　　　庚　　丁　　癸　　戌　　　甲　　癸　　丁
　　巳　　　庚　　壬　　艮　　亥　　　甲　　丙　　坤
　　此法，如不敬心祈祝，降神不專，然呪筭則無驗矣。
　　門下十干神名
　　《王璋》曰：門戶神名，出軍行速，出入亦宜用之。門神名者：甲子旬，戶名公孫齊，門名徐義，解履而去。甲戌旬，戶名徐何，門名天可市，仰呼而去。甲申旬，戶名石戰，門名司馬光，解冠而去。甲午旬，戶名于可，門名石衆，解衣振迅而去。甲辰旬，戶名司馬勝，門名公孫錯，解髮更結而去。甲寅旬，戶名司馬強，門名公孫光，解帶而去。諸將出入，行無多少，住止必須達地，以六為法。若卒急，大將列士卒、左旋入太陰中，呼門戶神名。呪曰：某甲有急，佐我、匿我、藏我，無使敵我、覆我、蓋我。五兵俱摧，當我者死，視我者亡。即使敵人，冥冥嘿嘿，視我迷惑、為我亂兵魂魄，使敵人不敢起。呪訖，令士卒左轉直去，慎勿返顧，藏於六癸。六癸者，假令甲子旬，六癸在酉。
　　欲行千里出門法
　　六甲九章，天圓地方。四時五行，日月為光。禹步開道，蚩尤避兵。蒼龍扶轂，白虎扶符。熒惑前引，辟除不祥。北斗誅伐，除凶去殃。五神從我，周旋四方。當吾者死，向吾者亡。左右社稷，盜賊伏藏。行者有喜，留者有福。吾神佑我，所須者得。急急如律令。
　　三奇吉門禹步
　　出六乙門，禹步三，呪曰：白虎除道路，當前與吾，慎勿侯仁德之事，即便來助。
　　出六丙門，禹步，呪曰：天罡揚威，當從青龍與白虎行，諸天賊及天虜，敢有不從，伏天斧。
　　出六丁門，禹步，呪曰：玉女名神母，呼而向之。道在所當，從斗標入斗裹，清冷泉兮神草，折以自障形，慎勿顧。凡出三奇，事速不得呪去，志心信之，驗矣。慎勿返顧。
　　真人禹步斗罡
　　經曰：天一步斗，可以通神。當以夜半居星下，用白堊畫作九星，斗間相去三尺。從天呈起禹步，隨作次第之。居魁前逆步之，正仰天英，而歌斗經。誦前至天英，便立右足，並呼星名，依經步之左右足，便遞履之。如後百日為之，即與神人通。祕密，勿傳非人。歌曰：斗有妙兮，十二辰。承光明兮，威武陳。氣髻絮兮，如浮雲。七元變化兮，有吉凶。因律兮，治甲兵。履天英兮，度天任。清冷泉兮，可陸沉。拔天柱兮，擁天心。復此度兮，登天禽。倚天輔兮，望天衝。入天蓬兮，出天內。斗道通兮，出剛柔。入幽冥兮，千萬歲。
　　步斗畢，呪曰：六甲九章，天圓地方。四時五行，青赤白黃。太乙為師，日月為光。禹步開道，蚩尤避兵。青龍扶轂，白虎侍行。熒惑前引，掃除不祥。北斗誅伐，松除禍殃。五神導我，周遊八方。當我者死，拓我者亡。左社右稷，寇賊伏藏。行者有喜，留者有福。萬神護我，永無盜賊。急急如律令。
　　六甲陰符
　　甲子旬，陰符在丁卯，其神兔頭人身。
　　甲戌旬，陰符在丁丑，其神牛頭人身。
　　甲申旬，陰符在丁亥，其神堵頭人身。
　　甲午旬，陰符在丁酉，其神雞頭人身。
　　甲辰旬，陰符在丁未，其神羊頭人身。
　　甲寅旬，陰符在丁巳，其神蛇頭人身。
　　凡畫符畢，以錦囊盛之，大將隨身。用兵時，便出其旬之符，於囊外指敵人，敵人自潰。
　　凡取木時，先齋戒。取酒一斗，鹿肉三胸。醮祭之法，以白茅為藉，北向再拜，呪曰：杜荊之先，百鬼之神，曾為某甲一與子俱遊。六甲之陰，百鬼之神，與子俱遊，變化某身。以子遊者，莫敢不伏。謹以清酌嘉脯，奠而饗之。祭訖再拜，凡三呪。具畢，乃伐木，勿令穢污，亦勿犯五辛之物。乃畫符，以六甲之日夜半，醮祭之，亦勿令人見。先持受之法，齋戒五日，沐浴素潔，清心一念，仍畫符。以六甲之日夜半，醮祭於壇之上，一二尺外，將方十二支，開十二辰。以竹為筭，筭長三尺，隨地方色列之，在壇上。六甲之符，置於壇上，依位以五色繪綵，各三尺五寸為藉，置於六位。酒各二杯，肉三胸，鹽一杯，向庚再行拜跪，呼其方四堂之長、六甲陰神及門戶名者。其符長九寸，闊二寸，厚二分。
　　假令甲子日，陰神符在卯，再拜呼其神名而呪曰。以縫囊盛之，以旬陰神，於囊外指對陣敵人，敵人自畏伏。若倉卒無壇，略畫壇祭之，驗也。
　　行軍禳風法
　　遁甲者云：軍行遇惡風，旗竿倒放。四窮上土作泥人，長七寸，執桃弓葦箭。遂執桃刀，披髮向風，三叩齒，呪曰：天有四燭，以守四境。吾有四狗，以守四陽。以城為山，以地為河。寇賊不得過，來者不得進，去者不得退。則凶自滅，風必止矣。
　　玉女返閉指南
　　夫玉女者，天地之正神也。青龍、明堂、太陰等神，常隨從受事，游行天地之問，變化無窮，興利除害。又令人隱匿。鬼谷子曰：丁卯玉女隱人身，丁巳玉女隱人命，丁未玉女隱人魄，丁酉玉女隱人魂，丁亥玉女隱人祿，丁丑玉女隱人神。若欲隱形者，即隨青龍等，行到六丁之處，其形自隱。
　　夫事玉女之法，每遇甲日、丁日齋戒。早晨未下床時，望戌地著衣，向玉女位坐，念玉女呪，及念誦玉女名字三十六遍。至夜外床時，立念三十六遍。如此行持三十六日，諸事禍福損益，預前三日，必有報應。
　　經云：凡欲為玉女返閉法者，遇六丁日，先於淨室中，虔誠供養六丁玉女名字及符。又誦呪六通，燒香再拜。自後請召使用，無不應驗。
　　丁卯玉女，名孔林旋，字足日之，音若吹葭。
　　丁丑玉女，名梁丘叔，字元上天，音若犧皥。
　　丁亥玉女，名陵成陸，字發明集，音若作用。
　　丁酉玉女，名費陽多，字救欽靈，音若羣烏夜嗚。
　　丁未玉女，名王屈奇，乘紫雲，音若羣獸入城。
　　丁巳玉女，名許威池，字朱福稱，音若躍水泉。
　　室中供養呪：六丁玉女，與我為伴，通幽洞真，所向如願。逢事皆知，不違信誓，刺血同盟。急急如律令。
　　能知六丁，出幽入冥，亦無所驚。千年不動，萬年不傾。急急如律令。
　　每日出門呪曰：天地返覆，九道皆塞。有追我者，至此迷惑。以束為西，以南為北。乘車來者，折其兩軸。乘馬來者，掩其兩目。步行來者，腫其兩足。揚兵來者，令其自伏。明星北斗，卻敵萬里。追我者亡，覓我者止。牽牛識女，化成江海。急急如律令。
　　四不向戰
　　春，不可向東戰伐、舉動戈甲，為此春旺，不可伐，戰必敗。
　　夏，不可向南方戰伐戈甲，名伐強不敗則傷。
　　秋，不可向西方戰伐戈甲。
　　冬，不可向北舉兵交敵，戰名伐死，當取遁而向戰。
　　推八節宜向
　　立春後向西北＃１戰，春分正北向戰。
　　立夏正東向戰，夏至正東向戰。
　　立秋東南向戰，秋分正南向戰。
　　立冬西南向戰，冬至西南向吉。
　　李僕射孤虛法
　　太歲後二辰為年孤，月建後二辰為月孤，每日後二辰為日孤，衝為虛。又以六十花甲子日辰，雙處為實，單處為孤，無處為虛。又以斗加時為陽孤，寅為陰孤。若是出入、求財、卜戰，背實向虛，皆見吉利。無實用虛，或上青龍之地，或天人貴神，背生向死，出入求財，萬事通達。常以左為東，右為西，面東身北。若央戰，萬人用年孤，千人用月孤，百人用日孤，准此用之。子細詳用，必獲吉利也。
　　舊本後間斷，不復見用此符。如何用之，若後有本再推。
　　太上六壬明鑑符陰經卷之四竟
　　＃１『北』原作『此』，據上下文義改。