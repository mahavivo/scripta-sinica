玄天上帝說報父母恩重經
　　經名：玄天上帝說報父母恩重經。撰人不詳。二經同卷。底本出處：《正統遣藏》洞神部本文類。
　　玄天上帝說報父母恩重經
　　妙緣無修，妙行無積。從修有修，修緣證妙。從積有積，積行通妙。妙本從無，曠積自有。廣演妙緣，顯言勸修。烜赫妙行，示相有積。妙緣妙行，既通修積。若世眾生，一念一動，緣行俱在。迷惑本來，毀無失有。如人父母，誕生男女。始相不見，託相為有。有中有相，相化萬狀。艱難苦惱，憂慮悲戚，悉從相起。我既託相，日惱父母。令我父母，日夕悲酸。我相既有，父相母相，日漸衰朽。緣我相故，令我父母，始相沉埋。父母男女，輸轉無已。是此有相，同歸苦惱。我從今日，從我相中，悉滅貪嗔，悉破嶮峻。持念平等，用報始相。使我始相，大得快樂，無諸苦惱。世世生生，託相全具，不致衰朽，然後滅除。始相令無，相著將此，無著同滅。始相我相，始相悉歸。無著相既，無著不見。不有不起，不為無礙。無障無閉，無塞自然，去累不墮苦海。普願飲信，日持奉行。
　　玄帝報恩聖號
　　志心皈命禮，玄元應化，武曲分真，垂念我等眾生有相，託生父母，懷耽十月，乳哺三年，辛苦百千，殷勤寸念，令我父母，日漸衰朽。我今持念平等，悉滅臉峻貪慎，禮帝為師，祈恩報本。願我見在父母，福壽增延，過去父母，早得超生。大聖大慈大仁大孝八十二化報恩教主佑聖真武治世福神玉虛師相玄天上帝金闕化身天尊。
　　昔泰清大帝，第八十二次化身，托聖父淨樂國王，聖母妙祥天主，降生為太子。纔七歲，即離親去國滑身入太和山中修道。歷四十二年，功成沖舉，位鎮北方，為玄天上帝。感父母生恩之重，故說此經。若有善信男女，體玄天聖訓。以孝道存心，持齋三年，禮念聖號一萬八千遍。以按道經一藏篇目之數，以答父母三年乳哺之恩。有志之士，又能尋詳經義，精進道功。雖億劫四重之恩，皆可以報。而九幽三途之苦，亦可以濟矣。豈但報父母之恩而已哉。傳曰：仙經萬卷，忠孝為先。又曰：一子學道，則九祖生天。其斯之謂歟。玄門嗣教沒儀趙宜真書。
　　玄天上帝說報父母恩重經竟