太清調氣經
　　經名：太清調氣經。不著撰人。一卷。底本出處：《正統道藏》洞神部方法類。
　　太清調氣經
　　《仙經》云：從半夜子時服九九八十一，鸚嗚時八八六十四，日出時六六三十六，食時五五二十五，禺中四四一十六。夫前法是世人及舊經相傳，妄為習服，虛役歲月，徒履艱辛，功效無成，久而反損。蓋由不服元氣，不識深根，諸如此流，舉世共矣。遂令久服無驗，神謝氣萎乎。慕道之流，虛損性命，遺巡之際，即枉正年，甚可哀矣！探非正道，不可依行。
　　又舊經云頓休糧服氣法，晝夜計十二時，五百四十咽，如此十二時，周而復始。
　　夫人壯年之時，凶荒於利欲，未知正氣，奚思攝養，息志安神？及漸年衰，五臟已損，不漸修補，卒即絕食，元氣未充，俗食已絕，兩未相接，遂致危亡，思欲全身不可得也。又云以咽多為限，以飽為功。
　　夫人初服氣，百日之內微通，及周已往，關節始開。初頓服即致飽，及成氣疾，腹肚脹悶，絕非正道。初宜少服，三年後任意多服，但初功人，支節未開，肌膚猶閉，頓即多服，腹肚脹悶，如何得安？又云日中巳前為生氣，日中巳後為死氣，生氣可．服，死氣不可服，是何言也？
　　夫人每日雖三頓食，或以為客他鄉，或公事驅迫，節候失時，遇食即餐，豈候時節，氣亦如此，但有即服，無思生死之氣。
　　又云鼻長引氣，口滿即咽，然後一吐須少，每引須多。夫服氣之道，本名胎息。胎息者，如嬰兒在母腹中，十個月不食而能長養成就骨細，筋柔握固守一者，為無思慮故，含元氣之故，忽出母腹即吸納外氣，有啼叫之聲，知乾濕飢飽者，即失元氣也。今鼻引而咽者，外也，不堪服之。又云：取生氣趁五方，以心面相當，存思想念，初從東方青氣，次南方赤氣，次西方．白氣，次北方黑氣，次念中央黃氣，皆須以心想念五方氣色，服之。此即非正也。
　　夫服氣者，先以無思無慮，絕綠息念，即兀然和氣自至，因而咽之，各歸其位，無所不定。且五方各在五臟，何須思念？有念．即有綠，起綠起即心不定，心不定即氣不安，氣不安即無自然，無自然即氣失度，氣失度即納邪氣，納邪氣即病有所生，病有所生即百病相注。故《黃庭經》云但思一部壽無窮。非各別住，俱腦中列位次，坐向外方，所存在心，即相當，斯之謂矣。其想五方者，不堪服。又雲咽滿服百令彭彭聲，即是妙也。凡服氣初須少服為通暢，所以候百毛孔開，每閉氣無所不發汗遍身，頓服千氣亦不壅滯，令彭彭聲者，是不通暢壅塞耳。令人面黃，損五臟，失心也。又云：十五日前從手出，十五日後從足出。
　　夫如存想者，為有苦處，或時用之，無病不合偏有思念。故《黃庭經》云物物不干泰而平。謂無想念耳。又云初服氣欲休糧，滿二十一日即兔飢，閉氣九十息一咽，腹半滿，勿令大出，莫擊之念，使上通髮，下通足。又云：想足卻上經腎，至喉，仍想五色氣閉夫初頓絕者，前已申訖為五臟頓一以意運令散。是何言哉！人上有七，則損人，豈有二十一日而能成功免？如三年功成元氣即住，氣海即凝，須絕即絕，豈限日數動念之理？
　　又云：十息一息一屈指，至一十七息一咽，或委氣四九三十六，三百六十息一轉側。
　　夫正氣咽之時，絕思去念，存心於無為之境，委形於無為之身，安能屈指記數？但行住坐臥任性自然，肚空有便即服，豈勞轉側記數也。又云：口無津液，即以棗一兩顆，肉吃留核，含之令引液。夫如初功人，或無智無功，未能引得真津液，縱以此引得些些，終是不真之津，亦不得用。氣，蹙而咽之，良久更服，又鼻但長引仍須相續連連而下，如瓶注水。據此直是殺人之法也。安可全神？滿者，亦殺人也。
　　又云：但閉氣自然飽又云有病即閉氣攻之，依五臟吐。夫有病，即使攻之，亦不知如何攻之，復攻多少，使氣亦是殺人之事。不解節候，又云：固氣勿下泄，必須固之仍於味竅，下有二竅，若為上膿不通有玲熱者，只為三膿氣不和而病，如初攻者，先須氣通泄，上服下應，有泄即不可固之，并別申之於後。服氣法：凡服氣先須察氣候，識病狀，入氣有一，出氣有六，須知六氣，然後服之。六氣雖舊經中具說口勢，六氣之候如何察之？但聞其方，誰識其候？今具錄如後，凡欲學服氣者，為三膿不通，咽氣不可住在上膿，即恐心胸悶不通泄，先學調理氣候，識辯六氣，除五臟惡氣，然後服之，即得清氣下、一咽咽有益也。
　　凡調氣者先須依門戶，依門戶者，鼻為天門，口為地戶，常從鼻入口吐，氣即壅，順氣即宣通，依陰陽分理也。既知門戶逆順，陰陽分理，必須依此修行，無問行住坐外，鼻常引納，口常呵吐，引則納清，吐即出濁。濁者，因五臟而出之。何為五臟有濁氣？為食五。五味者，各一臟，每臟濁氣皆同出口。
　　又有六府之氣，同奏一門，眾穢所衝，合成濁氣。既有濁氣，如何察知？凡夜睡皆綠口合，則五臟氣塞壅，即在喉中，每至睡覺時大開口察量，即有葷穢之氣，自不堪聞，因此察知，即知氣濁惡也。
　　凡口中乾苦澀乳，頰無津液，或咽喉中痛不能吃食者，皆熱狀也。即須大開口呵之，每呵必須依門戶出入，呵十氣二十氣，即嗚天鼓者，叩齒是也。叩齒七八下，以舌漱華池而咽津液。《黃庭經》云：漱咽靈液災不干。此之謂也。又依喘息，氣任自然出入，調之三數下，又開口大呵，呵了又調，如此消息，察熱氣退盡即止。如何得知？即為順氣；口入鼻出，即為逆氣。逆一喉中清水甘漿生，即熱氣退，五臟凍也。《黃庭經》云：玉池清水灌靈根，審能修之可長存。此即甘漿清水是也。常能調察此候，五臟必無病生。如能察准此候，三膿自得通，即服氣一一有益，功無虛施。
　　夫氣者主心，心邪則氣邪，心正則氣正。今所舉手動足，喜怒哀樂，莫不由心，心之動念，莫不是氣，氣感意，意從心，如此氣全即身全，氣絕即神滅，神滅即身死。故醫家先診脈者，則五臟四時，脈并氣候，察知病源，始尋方藥。人但察得氣候，則五臟自和，即脈調氣順。何以得知？五臟主於五氣，又主於五方，臟氣調即四時順理，況能自察口鼻，取捨斯須，玲熱自不入也。
　　又經云：何以知其玲熱？入氣有一，出氣有六。其六者，．咽、呵、呼、噓、吹、嘻，此是六氣。六氣者，五氣各主一臟，餘一氣屬三膿。咽屬肺，肺主鼻，鼻有寒熱不和，依咽吐納，兼理皮膚瘡瘡，有此病，依狀理之。呵屬心，主舌，乾澀氣不通是熱，以呵去之。大熱大開口，大須作意量事王之，過度即損人。呼屬脾，脾主中宮土，如氣微熱不和，腹肚脹滿，氣悶不通泄，以呼理之。噓屬肝，肝主目，如目溫熱，可以噓調理之。吹屬腎，腎主耳，如腰腳玲，陽道衰弱，吹調理之。嘻屬三膿也。凡以前氣大都雖有此理，所是五臟六府三膿，玲熱不調，都屬於心，心主呵，但以吐納理之，萬病皆愈，亦不一一須六氣調之。
　　又調氣一依門戶出入，或多即恐喉中乾，如覺乾即合口，任鼻中出入，即口中津生，喉中潤，漱取咽之。又察之，如口中無熱穢氣，五臟得和，不須調，即行住坐外以舌擁咽之，面色光矣。
　　又舊經云：取子時候生王氣，又取六時節候，數而服之，初服極熱，多更無次第節量，漸漸修行。為人不解者多，但依方即用，不尋師訣，將為真法，然及服之時，損傷者眾矣！或因病生，或卻損正壽，諸如此例，其數富繁。或言氣之無功，或言卒行無益，悠悠歲月，何有成期；或不遇先師，修心都退，二疑之際，即誤此生。今為薄以致功，皆曾修習損益二理，并身經過，從玆廣歷歲年，真謬俱見，以後修行者更無差錯，取益日勝，愈疾如神，驗之斯須，臧否立效。
　　又初功人皆為三膿未通，服氣多在上臉。不過，氣住則心胸間悶，悶即損人，未解調理，深須作意。其初服人先須飯食，節候吃物，反觸修行次第，真心不輾，下卻三尸，捨榮去貴，節色遠財，然始近道，日漸成功，長生益壽必無虛棄。苟不能依此，徒暫知之，終無成耳。
　　夫修真之人，亦有三等，任時取理，其狀不一，亦不能固執。略申如左：上等之士，本性幽閑用志清雅，發言合道，行之無瑕，如此之人者，有前世之資，以石投水，無可比之，喻上智早發心人也。中等人，或身居榮祿，或勢望高遠，或霸業厚姻，或名位有望，二疑進退，倏忽虛損，聞道則寤寐不安，思即終朝不息，兩心交戰，勝者即全，遺巡之問，十失六七矣！喻中智發心晚也。下等之士，二時已過，蹉跎暮年，筋力衰微，心神已喪，雖食祿如衣錦，夜行日落西傾，俄然風燭，追神念道，其如噬臍，靜而思之，感嘆何極？如此之類，仍能精心勵志者，猶十救可一二矣！其八十已上人，罪分已定，祈之他生。為此三等之人，先賢遺嘆，表示後人，幸察深根，發志堅固，成功不退，福壽無涯，豈不善矣！ 
　　夫服氣者，本名胎息。胎息者，如嬰兄在母腹中十個月，不食而能長養成就，骨細筋柔，握固守一，為初受正氣，無思無念，兀然凝寂，受元氣變化，開節臟腑，皆是自然。忽出母腹，即吸納外氣而有啼叫之聲，即知乾濕飢餓，似有所念，即失元氣。今人所服者，如嬰兒在母腹，是名胎息，服內氣耳。舊經云：鼻引外氣服者，深非正法也。
　　夫欲服氣者，取夜半後睡覺及五更睡覺，依前調氣吐納，察量氣候，漱咽靈液，即仰外，展手及足，下著枕即息，心定無絕念，任氣依門戶喘息出入，兀然閉口，內已有氣，即卻引上入口，微鼓而咽之下，仍以意送，即以手摩將心上，令氣下，即更調氣六七度，即更咽一氣，依前以手摩將之，如咽二十氣，且止，至明即更隨時任坐臥，取方便安穩，更咽十餘咽，每一咽隔，調氣四五十下，即徐徐咽，非事勿併咽之，每一咽必須以手摩令下，仍以意送向下，便察之，如上礁通，即咽下過臍，如未通即在心胸問住，候至食時，如覺上空下泄，氣通即任吃飯，如未飢且勿食，如食，不得令飽，飽即妨服氣，食了，候心上及腹中微空，即更服二十咽，已下，又即夜食，食了，候心上空，又服二十咽，即止。任行住坐外，此以前一日服氣，節候與百日同，每服一咽，皆記手摩令散。一咽皆隔十息，已下為妙。初服三膿未通，關節未開，關節未開，恐卻壅塞，不得多服，每十日加三五咽，百日滿；百五十日更加四五咽，二百咽，周年已後，氣已通，關節已開，皮肉潤，毛孔開，但候腹中空，即三咽五咽，任意連連咽之，亦無定限，仍不得過過三百咽；待三年後，氣得周還大通，五臟養成，骨髓堅益，皮膚滿實，即不限咽數多少，仍須絕根亦得。如未滿三年，為人先犯五勞七傷，臟府抽損，百關焦枯，不能漸漸修補，頓即絕根以希延壽，又加不能絕心世綱，營營六性，財色依然，唯知餓肚，穀氣漸絕，藥味不充，新疾互生，萬病俱臻。思欲不死，安可得乎？又服氣之後，須知食次第，每日早食時，吃少淡水粥，即和得脾氣，日晚足津液，日午吃一兩個淡鈣餅，煮蔥蓮羹並得，仍不得熱吃，至晚問飢，煮少淡鈣！賻飪，硬和鈣煮三一．一十沸，吃之，每吃飯並不得飽，必須臧三五口，恆令內欠欠然，始好。如一頓併飽，即氣道被壅不通，妨一日之功矣！特忌酥油枯膩食，生菜、蘿蔔、陳臭等一切葷氣物並不得吃。初時三五十日能不有些些飢餒，思食已後，調得氣，候腹中漸漸滋潤，百味並不思之，其所言吃粥及餅託等，並任臨時方便，要吃即吃，不必日別依此吃也。大分食次第如此，自取穩便，淡水粥時復一飧亦佳耳。又初服氣三膿通，胃口開，五臟和，甘津生，玉池美，吃食甜，猶如初病可人，貪不知足，一切物無不美者，必須節之，如信情任之，必大損也，乍可覺，數數食耳。
　　夫每吃食了，其食皆有毒，並有五味熱氣。每初食了，即須開口呵吐之，約口中熱氣退，即止，永無患也。又須節鹽及辛酸等味，不可吃。初即以難及，二十日有津液靈泉出，入鹹辛不得，為服氣。後五藏潤，正氣下趁盡宿惡氣，宿惡氣下泄，即傷胃諍，不得食冷熱枯膩生硬物，如妄吃一口，即物所住處微微覺痛，用功深處，後並亦自知，但食軟熟之物，必佳，仍須食了，即須呵之。
　　又每吃飯，先吃三二十顆生椒，水下即吃飯，食了覺傷，飽即更吃一二十顆椒，亦好。其椒通三焦，趁下惡氣，兼消宿食，理引正氣，如覺氣上心胸問悶，即含丰兩顆椒，登時即散，此椒功不可言也。又忽飽悶氣滿，即須靜坐調氣，少時即散下泄。
　　舊經云：固氣勿令下泄，往時初學者依此固氣，少時肚悶交慮見死，下有二竅通上，口鼻出入上下應為五臟先有宿惡氣須下出何得固卻？固卻即氣不通泄，氣不通泄即覺痛，所以故氣未出，新氣乍入，兩氣相衝而能為患，不須固之，以通泄為妙，又每日空腹隨性飲一兩盞酒大妙，不可令至昏悶，如日能涓涓飲三五盞，大助氣道；其酒仍須清好，始堪飲之，不得多，一吐即數日氣不平復。又遇樂欲得多飲，即有法也。人所以飲酒昏醉悶亂者，蓋為酒有夠蘗之毒，毒氣入四支即醉；如正飲時，十人、五人同坐，時時盞至，每吃一盞了，即開口呵吐七八氣，其酒毒即出散，如酒併到，即大張口呵之，如隨盞可微吐之。
　　凡常喘息中接出氣，呵而送之，如能終席調理不輟者，凡曰能飲三升，是日能飲一斗矣！．仍加不醉，亦免中酒復不失酒味，終日飲亦不退矣。更候至睡覺，依前漱咽調理平常如故。又忽有泄氣來下，時節無期，或正吃食時，或對賓客，或騎鞍乘，或對尊親，或有氣來，如何為計？必須求方便下泄卻，若固一氣不泄，便逆上臟胃中攪痛，差心脅即良久不散，一吐裹氣亂悶痛。如公私無暇，不得攝養，則莫吃葷辛，縱泄下氣，氣亦不多臭，若是絕穀後縱有一泄兩泄，亦不臭也。
　　又有產生穢惡氣，一切重病不可衝之，深損正氣，如忽須出入街中，遇逢惡氣，即閉氣過之，不然須飲酒，令有酒氣及吃少葷辛物，亦能辟之；如惡氣已入，覺不安穩，｀即須調氣趁卻，又不用大作聲歌哭叫呼，如人事不免吊，問即須小作聲，不可令泣過耳。又忽氣逆上衝．喉來，勿放令上，便咽令卻下，更納取氣，咽之三五咽，即定，仍亦以手摩，令下散也。即含椒及飲酒便散，如忽苦咽不下，亦不須逼咽，令上膿壅也。作意消息，臨時自察，如氣未散且勿食，又忽食飽即不得咽之，咽之即被食隔不下，便成病。
　　又每一咽即住口絕鼻，喘息定，以心送向外，察其氣左邊下歷二十四節，歷歷聞之如水度坎聲，極分明有坎節也。如不嗚即吃油膩不依節候之狀，如不早消息，即更服氣相逼，必當病生，尤須慎之。
　　又人初服者，皆貪其功，並欺其氣，乃將多服為功。每日或加十氣、二十氣，覺且安穩，又更加三十、五十氣，日漸增之，將為得在，不知氣未通潤，因結成病，腹內已有病，身仍未覺，及至有徵不安，仍將可在，日加一日，積以結成。一結成氣病，兩脅卒難方藥也。如三年功成，縱有觸犯，並不妨。服氣日至千咽已上亦不懼矣！至九年功終不退，關節相連。
　　《黃庭經》云：千千百百自相連，一一十十如重山。者即是筋骨相連著也。如此五臟，已後可入水不溺，內氣不出，外氣不入，即十日、二十日亦得，大寒大熱一無懼憚，或老或少並皆不恆。夫氣須握固令為，初氣未行，未得握固，待半年或百日，覺氣通暢，手掌中汗出，即得握固也。
　　《黃庭經》曰：閉塞三關握固停，含漱金醴吞玉英。遂至不飢，三蟲亡，意常和平，致听昌。夫氣海在臍下，人皆為三膿不通，凡喘息不得過臍，又加氣急喘不定者，為氣未下，只擁在上膿心胸，如人初咽十日、五日，上膿未通，十日外至二十日，即合覺，下歷關坎，過入氣海，嗚幽幽聲，微覺氣轉也。至氣海，氣而長，氣候和好也。
　　又舊經不子細，但說及解禁忌，使後人多從此損卻正氣，中道虛休，令此皆因修行，曾有損益，故重細述。
　　又調氣皆須細意出納，不得耳聞，聞即廳損正氣。唯大熱呵少許不畏覺，熱定即須細理之。又人初服未解咽，以一咽為候，兼大鼓口，引氣滿口，始蹙而咽之。解咽之後，上膿又通，即不鼓，但兀然閉氣合口，更不引吐，連咽得三咽，一吐即更咽，又至八九咽一吐，或至二十咽一吐，或至三十咽一吐，此即是氣下，至氣海通暢，筋脈通矣！此者有時作意試察氣候長短，通與不通，亦不要長依此多咽，多咽亦不是好，不安穩也。如取安穩，一閉口一咽，咽入以心送向下至氣海，然更咽不須吐氣，常行也。又初服未知節度，不免用心送下，至及已後，知氣將息次第，即息絕念，但無思任意咽，即各依分位，更不要以手摩心送。又經云：何不言之教？萬物作焉而不為，生而不為有功成，功成而不居。不言之教者，心處自然，無為無念，五臟六府而養，生而不有者，生道氣於身，身不恃有，兀然成功，功成不居，無見外行，見即人知，人知即我生，我生即名至，名至即禍來，禍來即氣亡，氣亡即滅矣！故《黃庭經》云：子能知一萬事畢。又都舉半夜及五更並每日三時服氣時節，兼吃食次第者，為初功人未解，具載之；但深知之，後並臨事，細意自取方便，勿執耳。執即憂生，憂生即擊之心，繫心即心勞，勞即功退矣！志之！志之！《仙經》曰：夫人臨終而始惜身，罪定而思遷善，疾成方求其藥，天網已發，無可追之。故賢人上士，惜未危之命，懼未禍之禍，修未病之病，此真為上士，真名保愛。亦云上年、中年、下年，上年二十已上，三十已下，中年四十已上、五十已下，下年六十七十也，其八十已上，罪位已定。上年為卑，悟解正道，識達玄微，體實骨堅，筋全肉滿，發心履道，無不成功。中年者，悟道已晚，筋肉骨髓各有其半，處在進退，功效即微。下年者，六十七十，骨髓筋脈十有二三，日暮功矣，猶可救之。八十已上者，腦竭髓盡，萬關乾枯，神謝氣亡，尸行鬼步，無可救也。故先賢上士，知風燭之難攝，志心棄俗舍勞，惜身為寶，遂逸志幽巖，攝心歸道。道者，氣也；氣者，身之根也。魚離水而將死，人失道而難全。養生務於修氣，修氣者務於保精，精氣兩全，是名真寶。又人有三丹田，上元、中元、下元。上元丹田，泥丸腦也，一名帝鄉；中元中丹田，心也，亦名絳官真人；下元下丹田，氣海，亦名精門。此三元各有神，一神虧即氣漏精泄，泄即氣散。精者身之根，根者氣之位，精全即氣全，精泄即氣泄，唯精與氣，直須全耳。
　　《黃庭經》曰：長生至慎房中急，何為死作令神泣。若當失海百瀆傾，葉去樹枯失青青。故先賢志道，莫不愛氣保精而得全也。煉氣法又因服氣功餘，暇取靜室無人處，散髮脫衣，覆被正身仰外，腳及手並須展勿握固，淨席頭邊垂下著地，其髮梳通理，令散垂席上，即調氣，氣候得問，即口放令出，初氣出喘急，即且調氣七八下，或十氣已來，急氣即定，定又煉之，如此有暇，且十煉而止。為初恐氣未通，擁在皮膚，不好，更有餘暇，又煉之，即更加五六煉，又漸加煉至二十、三十或四十、五十，並無限。何以為則？如服氣不久，功漸成，關節通，毛孔開。煉至二十、三十，即合遍身潤，汗出。如得此狀，即是功效也。初煉氣得通潤，且止，漸汗出即好也耳。安穩外不得早起衝風，如病人得汗，將息良久，取淨衣著，無風處徐徐行出步，少言愛氣，省事澄思，即身輕百脈流注，四支通暢。故《黃庭經》云…千災已消百病痊，不憚虎狼之凶殘。亦以卻老年永延。夫煉氣者，每日夜頭及午時，任得方便，候神情清爽時，即依前次第峻坐修，咽勤勤常須致之，不得墮慢，恐昏悶，須睡不得強坐，強坐即卻邪亂其意，意邪即氣亂，失正道也。初服未有正氣即昏，昏已後亦無昏沉也。夫煉氣者，即不得每日行之，十日、五日有餘暇，覺不通暢，四體煩悶，即為之，常日恐無功，亦不用頻也。
　　委氣法：夫養氣、委氣者，候四體清和，志無思念，或因坐或因外，任氣依門戶調息，凝然委身，如委一衣放在將上，無筋無骨，無神無識，縱心縱耳。如此委衣亦忽為主，寂沉寂沉，放形委體，澄神煉氣，即百節開張，筋脈通暢，津液流注，因此便咽下十氣，或至二十氣亦得。每一咽皆須兀然任氣，不得與意相爭，良久氣便從百毛孔出，不復更口吐也，縱有十無一二復止，即更調理，數十息至百息已上，忽因喘息，便又微含氣咽入，即更調息。調息稍覺四支皮肉關節，一如沐浴相似，每有暇不得仰外、側臥，或坐或立，即委氣委身，行之其功日進，精滿氣全，神安魄定，志閑思遠，道泰德寧，三尸自亡，六塵亦滅。故《黃庭經》云：閑暇無事身體安，虛無之居在惟閒。但無為養氣，委身委心，放形放思，與道合體，即自知異候。《黃庭經》曰：高拱無為魂魄安，清淨見神與我言。此之謂也。夫委氣者，忽覺四體不和，身有壅塞，氣候不調，即委之，或外或坐，澄神委氣息念，寂寂安心，久久凝定，即覺氣之流行，無所不到也。
　　閉氣法：夫上智之人，志堅思遠，一人修理，無少遺功，神定氣調，絕其外病。又有中智之人，或家私未終，或心有進退，不依禁忌，調攝乖宜，氣壅不和，反生其患。如有苦處，可入靜室仰外，熟調氣，展手及足，各相去四五寸，仍須外處厚軟，冬月暖蓋被，靜心坦然，即便咽氣，因即便閉氣，口鼻不動，以心念苦處，以意相注，使氣極即吐，吐訖又閉，每閉初吐後氣急即調六七下，氣調順，又閉之，想念攻之，或十或二十、三十、四十、五十，攻之所苦處，覺汗出，通潤，即止。如未可，每日五更或夜頻意攻之以差為限。如病在左手，直入左手，在右手，直入右手，如在頭，直上頭。分明見驗，方知心能使氣，氣意相從，使氣如神，憂悲哀樂不得在心，憂則傷神，樂則失志，有疾依此無不除之也。休根法：夫人欲休根者，但依前修行三年之後，五臟養成，體實肉滿，百神歸位，血脈通流，氣道宣暢，周游無礙，輕舉日新，得至如此，漸不用聞五味之氣，常不思食，須絕更無難也。又有世人貪樂愛利，未能絕志，遂多尋方書，服藥斷穀。藥初入腹，暫似充飽，藥盡飢生，循還無益，加以常擊心於藥物，求和合於終朝，驅營驅營無少暫息，力微智竭，煩擾漸多，不招其禍。又雖服藥物，何能頓絕於物？或吃果子以助力，或飧藥物而求飽，唯加調理以自保養寧思逐藥物之勞，疲煉煮之弊？勤勤歲月，虛役精神，返老還齡，何可能得？唯不食米，何名為休根乎？其中有下士未能頓絕世務者，且服藥相助，亦有小益，上士不理此道。凡服氣功成休根，但肚中空即咽氣，不問早晚，更無滯礙，須咽即咽，亦無限數，自覺有節候，亦不得多咽，為久服乃至絕根，並自解，不煩具載。如初功欲得藥助兼氣，服亦得，服藥者多不服氣，但以藥物為事。
　　《黃庭經》云：百穀之實土地精，五味外美邪魔腥。臭亂神明胎氣零，從此反老得還嬰。又有在仕之人，身居榮楊，世務未寧，慕道思真，不能息志也。懷心歲月，虛積勤勞，候絕色塵，蹉跎衰暮，豈能固執不漸修之？其在仕之人，為公務驅迫，不可得日依三時修養，但取夜半或五更，候睡覺即依前法漱咽津液，調取氣候，去卻下臉，熱即咽取四十、五十咽，初從一二十咽，日加五咽，至五十咽已來且止。及明縱有公事，但存真立志行矣。
　　太清調氣經竟