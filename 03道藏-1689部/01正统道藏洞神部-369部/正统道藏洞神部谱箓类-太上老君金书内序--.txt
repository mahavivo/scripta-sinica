太上老君金書內序
　　經名：太上老君金書內序。一卷。底本出處：《正統道藏》洞神部譜錄類。
　　太上老君金書內序
　　老君為道之宗，體於自然，在乎三清之前，象帝之先，為玉皇帝，居玉清金闕。下界幽冥之中生空洞，空洞之中生太無，太無變化生玄元始三黑。三黑變化，經無數億劫，化生玉容神姿玄妙玉女元君。時三黑混沌，未有所分，元君上昇太清金闕，老君遂游乎太易之先，居乎太極之端，分判兩儀，遂生三才。三才既備，化生萬有。老君乃應號治世，無名君治、高上虛皇治、太上治、上三皇師、中三皇師、下三皇師、五帝師。從開闢至虞舜問，世為師不絕，經二百七十五萬八千四百餘年。老君命宛委山之神玄夷使者，授禹玉書，禹發金簡銀編得治水之衛，老君上昇玉清金闕。治水後，其文藏于林屋洞。舜後道德下衰，下界一千年運會，聖人合出。是時老君出為世師，示其誕育，遂託於元君玉身瓊府。元君在太清金闕晝寢，夢日精大如流星，飛入口中，嚥覺有娠，下界八十一年。殷武丁三年庚辰二月十五日，元君與玉童、玉女各三十六人降於有亳之地，以有自然結煙雲之官，千門萬戶，復有天丁力士侍衛。是時，元君從左腋降誕老君。是時，九龍薦水以沐聖躬，其龍出處化成九井。是時，日童散彩，月妃捧華。聖君尋即能言，卻行九步，皆生九色蓮花，迺指李樹，此為我姓也。復日：三界之內，宗余一人。服自然天衣，忽長九尺，玉容金身，口丹齒玉，耳高於頂，日角月玄，萬相端備，不可勝言也。異其相，咸日：聖人厚，其生天地之先不老，居天地之後不少，生而髮白，故號日老子。降誕其時，諸神仙虛皇上帝朝禮空中，稱十號。一日玉皇，二曰元聖，三曰元始天尊，四日無上尊，五日道君，六曰無名君，七曰高上虛皇君，八曰太上，九曰老君，十曰帝師。言畢，稽首禮老君而辭。其諸天神仙駕天仗，排雲蔽空，以迎聖母歸太清天。緣降誕老君之日，每至日焚香散花，聖母歸天時，在世問作天香空洞之音，學仙之士因而相受為步虛之音，本即天聲也。聖母昇夭時，遺下一隻履，天人葬之為陵，因號聖母昇天陵。老君於亳亦以修行，有練丹井。帝辛昏虐，上帝思有麟邊。老君於金闕正座，上帝朝拜曰：帝辛昏虐，蒼生無主，惟西伯姬昌有道，伏願太上以慈衛之。老君允上帝之請，降於岐山之陽，為隱士，西伯姬徵為守藏室史。授帝王之道，與呂尚、周武王克商。元年舉為柱下史。昭王二十有五年癸丑，過函谷關，將適西戎。初，康王大夫尹喜善星曆，退為關令，結草為樓，瞻星候黑。忽見束方有紫黑，狀如龍蛇而西度，喜劫關吏日：聖人將過，如有古人狀，微行車駕青牛，勿放過。吏日：諾。遂掃路焚香待之。後果然，吏留之咨。喜見，拜首稽首日：臣先占紫黑之兆，今觀道君狀貌，豈非上古大神人者乎。老君曰：子能知吾，吾能知子。喜曰：敢問道君姓名。老君曰：吾姓名渺渺，從劫到劫，非可悉說。吾今姓李，名耳字伯陽，外字老聘。喜館之精誠，拜首稽首，敢請誨言。老君欲授道，使喜心至，忽飛行空中，為丈八黃金之身。喜乃精異，拜首稽首日：道君大聖大神，變化不測，臣血誕腥穢，幸會天顏，臣以惶以喜，敢請誨言。老君日：汝敬聽我命，授汝《道德經》，克享昇天，為仙師者師。喜日：臣雖齋心已久，沉邇浮世，實以宿慶，獲奉聖恩。再拜稽首受經，復日：欽若玄旨，求惟進修，剋以終天，罔敢失墜。依盟齋誦，退官成真。後詣老君，命喜為無上真人二十八天天主。初，老君示喜黃金身，後卻復九天真形，與喜別，西適流沙八十一國。至于天竺，作浮圖之術，以化胡人，其國皆號老君為有古先生。至四十四年壬申二月八日，釋氏瑜城於我受道，其經每受一句，則身參太極，上帝遙禮。誦之萬遍，白日昇天。夫誦經當須清靜之處，心神精一，存想元聖，九玄七祖皆得生天。其文祕在三清金闕及諸山仙洞，並金書玉簡，仙童仙女焚香侍衛，下界至大劫交運，天地歸盡，洞天之君收其文，送太清金闕。穆王五年甲申，老君復還中國，授王濘游仙駕空之術。宣王二十八年辛丑，三川震動，王問老君：是何祥也。老君日：郊聞漢父歌日：太白入勗國將衰。幽王年，岐山崩，老君日：昔伊洛竭而夏亡，河竭而商亡，岐山崩、川竭，國將亡。老君授王《三天隱文》，王不崇天文，老君收文而去，王為犬戎所殺。桓王三年甲子，束駕白鹿，與二十四仙人，鬼谷子為馭，西登崑崙，重過函谷。時無上真人二十八天主知老君重過關，遂下天朝拜，隨駕至王母館而辭，老君令喜為三十二天天主。襄王十有七年乙酉，老君還中國，王師之為太史，更名澹然敬王年，孔子適周，問禮於老君，老君日：子之所言，其人骨皆已朽矣，獨其言在耳。吾聞良賈深藏若虛，君子盛德容貌若愚，去子之驕）？氣與淫志，是皆無益子之身，吾是以告子若是。孔子去，謂弟子曰：烏，吾知其能飛，可以為繒。獸，吾知其能走，可以為網。魚，吾知其能游，可以為綸。至於龍，吾不能知其乘風雲而上天，吾今日見老子，其猶龍耶，吾猶醞雞焉。孔子返魯，稱老子為萬方聖人，不言而自信，不治而自化，可為聖耶。孔子卒後一百一十九年，老君見秦獻公日：始秦與周合，合五百年而離，離十年而霸王者出焉。時謂之周太史。老君從武丁時生，或出或隱，經九百年在世，然後登山上昇紫微。其山在整座縣界，因號老子昇天陵焉。玄師曰：余曾遍覽道記，求其指歸，然好仙士有妄為撰集，為勘其史冊，多年代不同，究其玄跡則首尾汗漫，言空尚異，反喪其真。事既非輕，全並不錄。余當外考典據，上符玉書，言其不刊之久，題日《老子金書內序》，永貽真錄，以革浮言矣。
　　太上老君金書內序竟