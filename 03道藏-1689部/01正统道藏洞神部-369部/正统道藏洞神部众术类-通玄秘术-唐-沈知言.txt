通玄秘術
　　經名：通玄秘術。唐沈知言撰。一卷。底本出處：《正統道藏》洞神部眾術類。
　　通玄祕術序
　　夫人立身之本，以道德修術，固益肌體為先。少年之盛，豈顧後衰。配人察三才之貴，圓首方足，悉符天地之形，不可以自輕失也。知言卯角之年，棲心於道。昔太和初於書曹之上，遇道士馬自然，示余祕訣，兼玄通如意丸，五解之法。知言顧暫幽陋，罔測玄機，時於其問人寰。採補延生，往往得其一二。洎咸通五年春之淮南，有故友榮陽鄭公，示余神丹諸家秘要，皆是濟世治療人問一切諸疾延駐之門，并制伏五金八石，點變造化，辟除寒暑，絕粒休根。或箭鏃入肉取不去者，不限年月深遠，點摩丹藥，其鏃自出，有造化之神功，在三卷之內。好道後學覽之，必瑩心駭目。其於伏火金石靈丹，備在卷中，知言輒編次之，勒成上中下三卷，號曰：《通玄祕術》，以奉好尚君子。養生之本，將貽同志，幸勿輕傳耳。
　　通玄秘術
　　金鵝山布衣沈知言集
　　鄭氏三生丹
　　伏火丹砂　伏火北庭磠砂　伏火龍腦已上三味，各一兩半。同研如麵，以漿水拌令，日中乾之後，更細研之　磁石一兩，引針多者為上，醋淬，擣如麵也　鍾乳一兩細研　赤石脂三兩，粘舌者為上，細研。
　　右入一瓶子內，如法乾了，入灰爐中坐，瓶子入灰三寸已來。即以火二斤逼令通徹，即加火至十斤已來，漸逼令通赤一炊久。藥成，入水中，以鐵匙打蓋淘冷空開取之。其藥面上白色，內紫金色光，匙研如麵，安於淨地紙襯，卻以盆覆之一日，出火毒後，以粟米飯丸，如小豆大，空心水下三丸，解百毒。若有人被毒，於酒食中喫。治心腹痛，傳屍病，臭腋，邪氣惡疰氣，及鬼疰氣攻心患者。醋調藥末三錢，服之神效。傳屍病人問惡疾，一家不計口數，一人死傳至一人，乃至滅族。有福者得遇此丹服之，一人痊愈，則終不傳也。其病是急勞黃瘦之疾也。若息發背瘡膿血不止者，不計瘡在心上心下，醋調藥末，勻於薄紙上，可瘡大小貼之。隔日換，兼服丸藥。不過三五上貼之，其瘡漸漸皺斂自合。忌諸毒物味。即膿血定，十日半月，平復如故。若患頭面上刺痛，及頭旋風，醋調末三錢服之，永除根本。若曾服硫黃，失飯石毒發者，服兩丸立效。此是眾藥之君主，後即不發也。
　　凡燒鍊石藥，多見不出火毒，便充丸散，服食之後，補失將息，火毒即發。但先出火毒，後脩合，終不發。三消病，黃連湯下，以黃連末同為丸服之亦得。陰黃背腫，茶下三錢即止。背腫是發背之徵也。口瘡，蜜調塗舌上。赤白帶下，酒調服之。若經陣箭鏃入肉，即以□蔞蔓根研汁調藥，塗於痕上，其鏃自出。婦人產後風痛諸疾，血氣衝心不可忍者，醋酒調三錢服之，即止。漆咬瘡痒者，以荷葉湯洗了，藥末塗之，即差。一切毒蟲癇疾心邪，犀角摩水下三錢。吐血不定，依此服之神效。
　　青花丹
　　空青一兩研　定粉一兩　白石脂半兩　光明砂半兩　白鹽花　桃花石各半兩。如無，以磁石代之。
　　右件藥研如麵，入缾子，即以鹽花蓋其上，固濟之乾了。以一二兩火於缾四面逼之，漸漸近缾子，侯熱徹四面，著一秤炭火漸漸燒之，任火自銷，可一餐久。如瓶子沸，更伺候少時即住。待冷定，開取藥擣碎，水飛去卻鹽味，乾了，入少麝香同研，以飯丸，丸如麻子大。每日空心酒下五丸，忌羊血冷水。此丹治霍亂，肚脹冷氣，小子疳，疳腸風，女子血氣一切冷疾。久遠服之珍妙。
　　太陽流珠丹
　　太陽一斤　馬牙硝四兩　鹽花四兩，炒令煙盡　北庭三兩
　　右四味同研如麵，入缾實按之，上更以少許炒鹽蓋，出陰氣了，如法固濟，即坐一鼎內下。先鎔半斤鉛磹藥缾子了，以鐵條擒据定。又銷鉛注入鼎，令沒缾子，固濟遍了，入灰爐中，以火養令鎔常半，以鉛為候。如此一百日滿，即出鼎內缾子。別以火養三日，常以火五六兩，日滿加火煆，似赤即住。冷，取出如琥珀色，以寒泉內出火毒，研細，以棗穰為丸，丸如菉豆大。每日空心茶下兩丸，能破一切宿冷風氣，癥癖結塊，女子宿血氣塊，赤白帶下，腸風瀉血，多年氣痢冷疹，吐清水，反胃吐食，一切諸疾，並皆洽之。
　　黃庭丹
　　硫黃　北庭各一兩，同研如緬
　　右入一合子內，如法固濟了，入灰爐中養，常以火四兩，養一七日，復入於合底養一日。取出，看太陽在合上，北庭在合下。又重同研，依前入合，又養七日，後更於合底養一日，即住。取出，看太陽不在合上，已伏火矣。和蠟煮出火毒，蠟黑如漆。去蠟乾。重研令細，以飯丸，如粟米粒大。每日空心，酒或醋湯下兩丸，破女子宿血氣，身輕健。此丹服後，百病不生。其藥丸伏在人身丹田穴中，十年五歲後，若更有身上，或因打撲損年深，即發疼痛徹心，念之云：先曾服食靈丹，今在身有此疼痛，領為救療。但以別人手更互相摩其患處，須突覺肉內有物如火，來至痛處，痛處即愈。次是丹藥靈驗也，其功不可備述。
　　華蓋丹
　　黑鉛三斤，絕上者佳抑，即打拍為方響片子，鐵作筋穿之，作孔以繩串之。
　　右取淨瓶甕，盛米醋一斗。將鉛片子懸於甕中，可去醋一寸已來，以紙密封固濟甕中。每一七日一度開，換取鉛片，出於淨紙上，小篦子及鳥羽毛掃取霜了，即卻安入。但七日一度開取，經三四度後，即須換卻鉛片子，力劣矣。每鉛霜一兩，入龍腦半分，同研如粉，以天露水為丸，丸如梧桐子大。每夜臨臥時，含一丸便臥，勿語，任尤自銷。此丹能變人頭髮。如未白者，常隔日含之，一生不白。如已白者，含此丹至二十日後，拔卻白者，即生黑者。不逾六十丸，或至ㄧ百丸，鬢髮盡黳黑色，光潤如漆。或拔卻白者，一毛孔內生兩莖黑者。此丹世上稀有，真人金口所傳。久而含之，延駐顏色，年五十人如童兒之貌。兼偏去熱毒風，筋骨疼痛。一生忌大蒜。
　　紫金丹
　　伏火北庭五兩，別研，在後入於藥中　生地黃十斤擣碎，以生稀絞取汁　杏仁五升，去尖皮研　金州椒半斤　蜀附子半斤，炮去皮秤之。
　　右已上除地黃汁外，並擣羅為末，便取地汁為鐺中，銀鍋為上。使炭火一斤已來，以灰罨四面慢慢煎之，勿令火急。便入諸藥末，以柳木篦攪三百下後，即入北庭又攪，勿住手。且看稠厚可丸，丸如梧桐子大。每日空心，酒下一丸至十丸為度。每服後良久，以飯壓之。女子服亦得。忌羊血。有娠勿服。此丹偏治丈夫五勞七傷，一切冷病風氣。久服慶白駐顫，涎年補益飭骨神驗之丹。
　　黃英丹
　　玉屑一兩　砒霜一兩，左味一升煮 乾。左味是醋也　蜜陀僧兩　乳頭香一兩　人糞霜一兩乾者，以瓦一口，炭火燒之令通赤，用瓦蓋後冷定，勿令作灰取出。
　　右同研如粉，以真米醋多年者半升，煎乳頭香令銷，即入。寒食乾蒸餅末，更重研如泥，以鍊蜜為丸，如黑豆大。偏治冷氣心痛，女子血氣心病發。空心，醋湯下一丸子，所患須臾即定。先有病根不差者，每日空心，服一丸，至二十服、一切病皆除差。女子心病有根者，止於三十丸，一生不發。懷孕女子勿服，服爻損胎。忌羊血毒魚等物。
　　陰伏紫金丹
　　硫黃五兩碎研，水飛。鹽花一升。
　　右布鹽花半升，於小平底鐺子內，次鋪太陽末，又以餘鹽蓋之。別以一瓦器蓋定鐺子面，以水沒得藥上二寸己來，以濕紙固縫。文火養，長令魚眼沸，七日七夜。勿令火絕水耗。旋換添之時時開攪，勿令粘綴鐺底。日滿乾，加火鍛通赤。冷，以湯沃去鹽味，日中乾之。以棗穰為丸，丸如小豆大。每日空心，茶酒任下五丸，忌羊血葵萊。能治女子血氣，暖子官，駐顏悅色，若患腸風瀉血不止，兼赤白帶下，曾服藥不差者，服此丹永除根本。但是冷疾，無不治之。
　　太陽紫粉丹
　　硫黃　馬牙硝　汞各三兩
　　右以無灰酒五合，旋點於缽中，研三味如泥，銀星盡即止。日中乾之，布於鐺內，以合定，如法固濟乾了。於鐺下以炭火三五兩養，經半日來，漸加火至七八兩，經一夜時即住火。待冷開取藥，以白蜜拌令，於青竹筒子中盛貯，米飯上蒸一炊，久出更研細，以棗穰為丸，丸如梧桐子大。每日空心，鹽湯及薑湯，酒任下三丸。治反胃癖，一切冷病，無不差者。有孕女子勿服，損胎。忌鯉魚。
　　勝金丹
　　朱砂三兩別研後入　雌黃一兩半　太陽半兩
　　右並研如粉，先以桑灰汁於鐺子中，銷二黃成汁，下朱砂末，攪令自勻相乳入，即下灰汁約一斗半中，煮三日三夜旋暖，灰汁添，日滿藥成泣即住。刮取藥入鼎子中，以文火逼乾陰氣盡，重固濟令如法。復以火二十斤鍛，火銷至三五斤即住。待冷，看藥已在鼎底作一片，鑿取成白金，研如粉。以甘草湯餘甘子瓷器中，煮一日出火毒了，更研令極細，以粟米飯丸，丸如菜豆大。每日空心，冷椒湯下三丸，加至五丸，治一切風疾，半身不遂，口不收斂轉動不得者，服半兩便差。忌羊血。
　　綺金丹
　　京黃丹二兩　丹砂六兩　研汞六兩
　　右並同研，汞星盡，令細如粉，以濃甘草湯拌令，日中乾之。入瓶中固濟，以文武火養一日，後漸加火至五斤，逼之一日。後以火十斤，煆令通赤。冷定，取藥研細，以糖蟾之蘇是砂糖也。丸如麻子大。每日空心，冷椒湯下一丸，五十已上二丸。朝服暮差。久服駐顏延年，添益精髓，補陰陽，去腰腳疼痛，治冷風氣，女子血氣子官冷絕嗣者，服之有子。破惡血，去邪魅。有孕勿服。二十已下，未有妻室，勿服。服必衝破頭面，反有所損。忌鐵粉牡丹。
　　下元走馬丹
　　伏火北庭　伏火硫黃等分一兩，研之如麵
　　右取省兒二十箇，胸上肉及肝，以苦酒三升，煮酒盡為度。研如麵泥，絞卻筋膜，以藥同擣為丸，丸如大豆大。每日空心，酒下五丸。補益精氣，暖水藏，其功如神。
　　走馬四神丹
　　□ ＃１二兩　悉□脂　朱砂各一分。如無朱砂，以磁石代之
　　右各研了，入汞更細研，令汞星盡入，固濟瓶。先埋水一瓶子平地面，坐藥於瓶上斷沃出。如此四五度了，取出研令細，入鹽匱。每日以火四兩養四日，後取少許，火上試伏即住。便加火鍛令通赤，侯冷了，取甘草湯拌於飯上，蒸一炊久，後以飯為丸，如菉豆大。每日空心，津下三丸，治丈夫女子一切冷病，去女子宿血，暖子官，駐顏悅色，興陰陽，補益筋骨，壯氣脈，神效。
　　陰伏下元丹
　　汞　太各二兩。汞日水銀，太曰硫黃　敗鐵一斤，釜底為上
　　右先取鐵打碎，燒令赤，投水中。後於砂鹽內磨洗令淨，去赤水。如此三度，磨洗令極淨。即入瓶中，下汞及太，入一半瓶水。於釜中重湯，煮七日七夜，水耗即添暖水。七日滿出瓶，火逼令乾，加火鍛令通赤。去火，投於水中，淘去鐵，取丹藥澄曬乾，入地埋三日，出火毒了。以伏火北庭同研如粉，粟米飯丸，丸如菉豆大。每日空心，茶酒任下兩丸。其功效自知如神。
　　延生保命丹
　　鍊了陽起石　伏火硫黃各四兩　雄黃一兩，生研如類，以水飛之　石鹽一兩
　　右前三味同研，次入石鹽更研，以熟水拌作一毬，勿令水多，拌了，以三重紙裹，日中乾之。又取白鹽十二斤，擣成泥拔，杵如漆即止。取一缾可盛得鹽盡者，先入一半鹽，旋按之令實，中心作一坑子，可容藥毬者。即安於坑子內，下餘鹽築，令至瓶口，入灰壕，周迴以火逼令乾。陰氣然盡，以瓦子蓋缾子口，如法固濟乾了。依前入爐，瓶上三寸灰，灰上一斤炭火，養五日後退火。缾上灰一寸，依前火一斤，更養五日。又去缾上灰一寸，加火至二斤，更五日滿，住火一炊久，取瓶出冷了。打破瓶，去蓋，鹽匱取藥作一團，紫色不耗，折又細研，以沸湯沃沃淘去鹽味。露一夜，明日以甘草湯拌重湯煮一日，久令乾，更細研，入龍腦、麝香少許，以棗穰為丸，丸如麻子大。每日空心，酒下三丸，極冷五丸。治男子女人冷病，女子血氣，功力不可備述。初服旬日，忌房事、羊血、鯉魚、大蒜、豉汁等物。
　　抵聖固陽丹
　　雄雀兒肝二十四枚。羅雀兒時，看雀兄項下黑多是雄，少是雌也　犬內腎並莖切薄片子於瓦上乾為末　雄蠶蛾四十枚　枸杞子酥炒　雄黃一分。如無雄黃，以麝香代之
　　右並細研如粉，以雀兒卯為丸。如無雀卯，以雞子黃代之，丸如梧桐子大。每日空心，酒下五丸。治男子陽道衰弱不興，水藏積冷，腰腳煩疼，行步無力，服之神效，三服已後，自知得力，不可具述。
　　下元補骨丹
　　補骨脂二兩　楮實二兩　百饋二兩　附子二兩炮　桑螵蛸三七枚炙。殺野田內小桑窠子螳螂窠子是也　茯苓二兩　蛇肺仁二兩　五味子二兩
　　右並擣為散，蜜丸，丸如菉豆大。每日空心，酒下十五丸，加至二十五丸，治男子水藏冷，補筋骨，建陽益精。
　　御仙丹
　　鹿茸三兩，破作兩片，酥炙令黃香，更以生薑汁塗，炙破為末　天雄一兩炮　山附子一兩，炮去黑皮，後為末　茛菪子一兩，淘了須煮令牙，生炒令黃黑後研　硫黃一兩，油煮令紫色　蛇床仁一兩　磁石霜一兩　韭子一兩炒末　桂心一兩　伏火北庭一兩　龍骨一兩
　　右都一處研如泥，以羊腎三五隻，去脂膜切碎，砂盆內以藥同細研為丸，丸如梧桐子大。每日空心，酒下十丸。功力自知。如無羊腎，以豬腎代之亦得。
　　羊腎丹
　　白羊腎一具去脂膜薄，切片子於瓦上 乾為末　雀蘇一兩，白者雀糞是　鍾乳粉一兩。如無，以鹿茸代之　伏火硫黃一兩。如無，伏火者油煮令紫色
　　右同研如麵，粟米飯丸，丸如梧桐子大。空心，冷椒湯下二十丸。良久，飯壓。補暖水藏，興陽道。年五十人服之，筋血壯如二十。後生服之，功力自知。
　　辟暑丹
　　雌黃細研水飛　白石脂研細水飛　丹砂光明者研細，曲灘黃泥裹燒，水飛如輕粉　磁石生擣，水飛去赤
　　右並等分各飛研，更如法同研，令乳入，以鍊白松脂為丸，丸如小豆大。空心，以湯下四丸。三兩服後，夏月可以衣裘，並無炎氣相逼。此術曾奉懿宗皇帝修合，服食有功效。後又與司勳土郎中修合，頗有神驗，無能知者。
　　又方#2
　　雄黃　赤石脂粘舌者水飛　丹砂光明者　乾薑
　　右四味等分，飛研如麵，鍊蜜并白松脂丸，丸如梧桐子大。每日空心，酒下四丸，十日止。一冬不寒冷，不著綿衣，可以赤體於水中行坐。此二衍神仙所述，宜敬重祕之。
　　擲果丹
　　伏火北庭　雄雀兒二七箇，去頭足腹肚，留肝　雄雞肝七具　白羊血半斤已上，除北庭一味，以真酒四升浸，文武火煎黃盡為末　牛黃半兩　白馬莖一具炙末　青金半兩　人參　桂心　當歸　乾地黃　芎藭　芍藥　防風　黃蓍　甘草　杏仁去尖皮　郁李仁　石菖蒲　兔絲子　車前子　決明　肉蓯蓉　草豆蔻　黃牛酥已上各一大兩　肉豆蔻
　　右擣細為末，入酥鍊蜜，入前三味相和，擣三千下丸，丸如菉豆大。二十已下，每日空心，酒下五丸。三十已上，十丸。兩日內有效微轉，只可喊，不可加。服後飯壓。此丸子治男子無力，虛小弱者，服三十日增長。未有妻室者勿服。緣曾近女子來入夢思，故號為擲果丸。
　　鹿茸散
　　雄蠶蛾八分　陽起石十分鍊丁者　紫莞八分　遠志八分　桂心八分　桑膘峭十分　炙黃曹八分　兔絲子十分　肉徒蓉八分　蛇林仁八分　鍾乳十分，酒研入之
　　右並擣為散，空心，酒下五錢。服後暖即減，冷即加。治男子五勞七傷，補益筋血，添精起陽，去陰汗，夜多鬼交失精者，一服有效。
　　冷飲子
　　茴香三分，春夏使根，秋冬使子　遠志三分。去心　附子兩顆，炮　京澤瀉三分　草蘚三分　肉蓯蓉三分　桑螵蛸二十枚，炙
　　右擣羅為散，分為兩貼大，羊腎一具，去脂膜切細，以水一升半煎取五合，去滓，承露一宿。每日空心，冷服一合已來。每季四劑，能去溫疫，補下元，神驗。秘之。
　　造化露粉別有口訣
　　五粒松花。一云松黃。在終南山太一峰者，上。南嶽者，靈華山明星池邊者，入神。古者秦王美人服之，化為毛仙。衛叔卿亦服之。其花採取十碩，置大松木甕中，接春時草露浸之。若得麥上露，最妙不可說。兼石崖白蜜，亦上好也。浸滿二十日，看似爛即漉取花，置柏木盆，踏令如粥。即更用新露水淘取稠汁，以紗羅瀘之，置瓷甕中。其滓更踏，使穰盡為度。一如造粉法，澄取淀曝乾，以柏杵臼擣為末，盛紙袋中。每袋盛一升。其粉亦有玉屑，可煮和酪，服之甚美。益人肥盛延年，展皺有子，甚健身輕。服玉屑一年，行及奔馬，二年可通道仙矣。
　　練花粉別有口訣
　　又取前粉一升，以白牛乳三升，以大銀鐺煎之，使如稀鍚。即盛大銅器中，縛草船於大釜中，重湯煎之，以五茄木為篦攪，勿住手，使熬如膏。即更於日中曝乾，擣篩為粉。餘粉皆准此練法。其粉亦有玉屑，煮和麻飲，服之甘美，生髮明目。令二百歲老婦人有子，三百歲父有子。服滿十旬，靈不可說。其粉鍊訖，即別盛紙袋中，每袋盛一升。
　　釀仙醽別有口訣
　　又取大瓷甕，可受兩碩八升，取藥芽水一碩五升，置盆中，以糯米一碩五升炊飯。用前粉，水、桃花、杏花乾末，各五大斗，和蒸炊拌饙，亦用粉水拌。其釜下所然柴，亦用金鹽木五茄也，陽實木松木也。餘者並不堪炊。飯熟停，寒溫適所，即入大盆中，取花鍊乳粉五斗，炒麥緬二十斤，擣作末熬黃，停冷相和盆中、熟揉相入。取蓮子三斗，茯苓八斤、擣作末入前盆中。苣蕂二斗熬香擣作末，和入盆中。又取生地黃汁二斗，和拌。即入甕中，蜜封頭，滿三七日開，看中心有一盞淥醽，半赤如琉璃色，是藥精英。酌而服之，可以長生。餘者盡壓取汁，別盛三瓷甕中。即取金鹽花、玉豉花共兩碩，分入三甕中。更炊糯米兩碩，分入三甕中，必使寒溫得所。仍以夠三斗擣作末和之，使封閉滿七日即熟，澄漉別盛，甚香美。
　　服醽神驗
　　凡服醽法，取雞鳴時於東方，鋪五色綵為太玄老君座，其服藥人著道士衣，執簡在西立，面向東，望太陽出處，想上帝玉女如在目前。燒香啟請云：大道天尊，願垂聖護。使藥山神王，并甘露海神，持赤瓊花盃，添弟子醽飲，使弟子服之，延壽還童，即大濟蒼生，忠孝君父。啟請訖，即取白茅七束，分為七座，座上各敷絳繒七尺，取銀盃子七箇，共盛醽九合，分置七座上。嘆云：上清妙醽，太玄降精。我今勤服，令我長生。咒訖，即各取盃醽，盛一大五尊中，分為三服之，令人甚健。初服十日，令人體多汗。十日已後，即無汗，使人身漸香滑若璃。滿六十日，瓊骨鮮潤。七十日，丹田麗明。九十日，顏如桃李。一百日，皓髮變青。半年，八十老翁卻如三十壯少，令人力可百夫。再一年，神會通晤。二年，可為地仙。三年，雲昇可致也。服此藥莫限早晚，須即服之，仍量性多少。若服至十石，骨髓俱換為仙矣。此方要妙，萬寶莫傳。如其輕泄，殃及七祖。不授下士，惟傳大仙尹喜，頂戴迺往洞府，諸仙受此，咸盡飛騰。若欲令萬仙來師，諸靈衛侍，即取白龍骨為粉，並赤金粉和而服之。百無所忌。唯須齋潔合之，無食臭味，謹如仙法。其造藥訣，列之於別卷。
　　採藥芽訣
　　正月一日已後，採陽坡百草芽者，是百草藥新芽，兼採百草。如藥芽微小，即歃根代之。
　　款冬芽五斗　括簍芽五斗　巴戟天芽五斗　無巴戟天芽，以竹芽代之　麥門冬芽五斗　柴胡芽五斗　天門冬芽五斗　紫菊芽五斗　覆盆子芽五斗　地榆芽六斗　　旋覆芽六斗　連錢芽五斗，無連錢芽，以細辛代之最妙，一名積雪草　防風芽五斗　，無防風芽，以紫蘭芽代之。若得防風根取汁最上　此胡芽五斗　鼠粘芽五斗　車前芽五斗　升麻芽五斗，無升麻芽，以麻黃代之　忍冬芽五斗，無忍冬芽，取葉莖蒸壓取其汁。皆無，只以水蘇代之　萎蕤芽五斗　白茅芽一碩　地黃芽一碩　赤箭根芽三斗　黃苓芽五斗，若無，只取嫩根一百斤壓取汁。皆無；以白蒿代之，能令黑髮　菝葜芽五斗　芍藥芽六斗　白芷芽五斗　薯蕷芽六斗，兼別取根作粉，和夠熬之共釀　麥門冬汁雨碩五斗　牛膝汁一碩五斗　地黃汁一碩五斗
　　口訣日：藥草芽多溫，為春陽氣盛，必須揀擇良者，其陽坡百草芽。取法且連根斸取，即摘取芽於乾土塊上試之，汁入土不起者是良收之，土分起者不堪用去之。若先曾服丹乳金石等，即多取前件藥芽，少取百草芽。
　　通玄祕術卷竟
　　#1此處原缺一字。
　　#2又方：此二字原缺，據文義補。