太上三辟五解秘法
　　經名：太上三辟五解秘法。撰人不詳。一卷。底本出處：《正統道藏》洞玄部衆術類。
　　太上三辟五解秘法
　　楚大夫隱地八衍通仙正道
　　弄神出身法
　　凡此五者，皆可超凡入聖。若從門入，從前一門、二門則可長生，是使寒暑不侵。從三門則可以返本還元，是以死而不忘者壽。若從四門、五門則可以脫離五行，不生不滅。是日知空不空，知色不色。凡於五門之中得道，皆在乎十二時中，背境觀心，則限數無窮矣。弄神出身，先於甲子日沐浴更衣，夜半子時入室靜坐，焚香面南。坐存握固，叩齒二十四通，嗚天鼓二十四下。卻足平坐，想下丹田有炁珠。一寸三分，人名日嬰兒，在炁珠中豁然而去，衝華蓋，度重樓十二，過二竅，出泥丸，分頂門中而出立。遂有紫雲黃霧氤氳覆蓋。然後，款款移步，下至面前而立。望漸想能長，大如一二歲小童子，與自己模樣面貌一般。不可久久顧視他，只恐為外境所奪。便卻再想，騰身從頂門泥丸而入，再下二竅，度重樓華蓋，仍入玄珠之中。如此為第一度，任便行住坐臥。常以炁為神母，神為炁子，神炁不散，子母相守如鷄抱卵。凡一箇月後，便想與自己長短大小一同，漸能出入，往來行步，與人言語。若便能行胎息住炁之道，則功尤其捷徑而成就也。此道成功，亦可以長生也。此道法，若放弄純熟，卻於庚申日，鑄大鏡一面，闊五寸，常令照身，想與鏡中身己形狀一般，面貌衣服皆與相似。逐日子午二時，作用調弄，形已在於鏡中。如此放弄純熟，則自然形神俱妙。分軀散形，閃在鏡中，自己能身外有身，與道合真。
　　尸解竹杖法
　　先於五月五日午時，用五姓失火人家，燒著木柴頭，一段三寸，面北以酒脯各五分，祭之。祝曰：吾今以吉日正時，取木中之精，火中之星，雕刻身貌，同狀吾形。綵衣絳囊，酒脯將誠。仗汝之靈，代吾之名，超生度死，共保長生。急急如太上三官五帝令敕。
　　年紀歲，再念前呪七徧，吸北炁三口，吹之木人身上。其木以手把定，搖動之。卻便，仍前收絳囊之中。凡常日夜想，自己形骸言語，去就在木人身上。凡三箇本命日，如前呪行持，則木人自然通靈。便能使得出入，往來如神。若遇大限死至之日，則木人代替身死也。
　　此法未能隱形遁世人鬼莫見赴火及水皆不能害。穿雲透石，與道合真。然解之道，金木水火土五行道備，俱不能死，自然免離也。此法，與竹杖一同，凡取竹杖，五月五日午時，於茂林中採竹一截，與自己身形長短一般，不問青紫竹，皆可用之。亦須避忌穢惡去處，其道則易成。與前法行持一般。
　　投胎換舍
　　夫修真之大，必先欲延壽，綿神固炁，財可以成仙得道。自此而始，稍若形骸枯橋，精魄失喪，死期將至。曷能長生，久視之道也。悲乎，太古之時，有超生度世之士。後世淺惡，一切世人，貪色好慾，喪身失命，而不知已。是以聖人垂視出世之方，便後學晚進之士，則有超凡入聖，換殼移軀。亦不失期，則於生生化化，湛然常存，感而遂通也。凡欲投胎，須是婦人方娠三月已前、未成形時，將言語調和、產母心意悅肯與我受胎。亦要產母無諸疾病。然後，以自己旦暮存想，去其胎中溫存。候得十月滿足，纔欲分娩，便調弄自己神出放行戶卒逝日時，此處順寂，彼處受生。須是前段弄身出神，功夫令純熟，神炁不散，寂靜常守。然後，感而遂通，萬無一失。一全得後澄湛，自然不恨。移舍之法，無出於此也。
　　右為五解，坐脫、立亡、拗程、世、避死法。凡人身中，左有青龍，有白虎，前有朱雀，後有玄武。在吾左右，不得遠去。吾若得道，和汝上昇。再以手撫額三下，扣齒三通，呼上尸彭質。以手撫胸七下，叩齒七通，次呼中尸彭居。以手撫腰十下，叩齒十通，又呼下尸彭矯。汝等在吾宅舍之中、不得遠去。吾若得道，和汝陣玄，自然成仙。叩齒二十一通，念吾身上有三百六十骨節神，八萬四千毛竅神，一萬三千精光神，一萬二千形神，七十二候水火風土神宿衛、太乙使者，臍中太乙君，上丹田赤子君，中丹田靈真君，下丹田育嬰兒真君，汝等神真，常令吾道亨，莫令吾愚痴，與昏迷。常令吾照見鏡，耳不聽惡聲，鼻不聞臭炁，舌不了惡味，使吾白日上昇。吾今日大限來臨，仗汝神真，各自守衛。呪訖，叩齒四十通。然後，定神息意，想丹田中有赤炁鳳口內進出，火車自左脅出身外，左逵自身拗又想臍中有黑龍，口內流出水輸，亦奔身外，右逵自身。左右交加，周回於身。如火山水海，周匝其身。若能放弄神出頂而立，但只望空去。神再歸身中，不出不入，其息綿綿。神之與炁相守在軀殼中，其二鬼若來，但見火車、水車，如大鐵圍山。其鬼不見不知，或再三奔四而來。聽乎大罵，踴躍馳驟，來之不得，遂退去。此乃第一徧也。
　　如此七日，又覺腹痛，再如前法行用。若能行符法錄，即請將吏神符同共守護尤佳。如此二七日內，三次避之。此方名為蟬限。一次至一紀年，再準前次來。若於一紀之中，辦道行炁，陰鬼自退。如此三次，免陰籍，除名南宮。注生名，應北斗，永為真官，終無世厄，與道合斗真。
　　金解符。庚辛月庚辛日庚辛時，於靜室中焚香，面西丁立，用朱書符一道，正西念呪七徧，取炁七自，吹在符上，香煙度過，閉口窨炁，用爭水七口，嚥之，呪曰： 
　　庚辛之神，白虎潛名，西方威德，藏鬼幽冥凡吾身是火剛金絕靈。急急如律令攝。
　　右念呪訖，取南炁一口吹劍上，分身不損。又念呪七遍，訪之，用劍指，急便行，不得回顧。千里無綜跡，人只見自割死。此是金解之法，須如法志誠齋戒，受持四十九日，方可用功。切勿令人見，恐泄漏聖將也。
　　木解符。甲乙月甲乙日甲乙時，於靜室焚香一爐，爭水著燈，面東方丁立，叩齒三十六通，呪七徧，朱書符一道，閉目害炁，一口吞下，序水嚥之，呪曰：
　　東方甲乙金火熒惑青龍代名木精炁足。吾身是金吾之金明。急急如律令勸。
　　右呪了，取西方炁一口，吹在木杖＃１上。但是一切木，用之受持。如此每日隨行，如梨木甚妙。勿令婦人入手受持。四十九日，東南立，想三魂神幽精，如自己面貌，裝著衣服。如自己與梨杖相似，以在庚辛地上，還魁斗而走，不得回顧。便行百里，卻呼之曰：幽精幽精，隱吾之身，得吾呼召，速來降靈。如此呼之，功立至矣。
　　水解符。以壬癸月壬癸日壬癸時，靜室中焚香一爐，依前法，丁立面南，叩齒三十六通，書符一道，念呪七徧，取炁一口，吹符上，閉目窨炁，一口吞之。用淨水七口，嚥之，呪曰：
　　北方壬癸，名號玄武。水府之神，黃公生土。土公之坐，水源守護。急急如律令勑。
　　右用此法，如前，要解法時，立於水位，面比丁立，呪七遍，取中央炁一口，吹在足鞋上，想三魂神，應之鞋上，前北後南放之。禹步從前便行，不得回視，千里無蹤。當日要解，將右鞋沉水，即便行。行日呼魂神，卻隨自己身來人，只見落水死也。
　　火解符。以丙丁月丙丁日丙丁時，靜室中焚香，面正南丁立，叩齒三十六通，呪七徧，書符一道吞之，淨水七口嚥之，呪曰：
　　南方火神，丙丁之名。吾帶四靈，熒惑所停。吾身到處，火炎隱形。急急如律令勑。
　　右法如此，取自志誠，受持四十九日。如要解時，用梨杖，受持四十九日。如逢刀兵灾難，便解左手將刀劍，右手挾梨杖，丁立坎位，面向正南，呪七遍，取炁一口，吹在梨杖上。去梨杖，投火中，後用劍尖直下，火中便斫，害炁而行解猛過，即身火不能侵人，只見投火而死也。
　　土解符。以戊己月戊己日戊己時，靜室中焚香一爐，丁立巽地，面東南，朱書符一道，呪七徧。依前法，書香上度，閉目窨炁，吞之，呪曰：中央戊己，萬神朝禮，名號勾陳，聚散無滯。吾今變化隱於天地。急急如律令勑。
　　右法凡用，依前用，受持四十九日足。如要假時，左手持劍，面向正南丁立，叩齒二十四通，呪七遍，取本胃炁一口，吹在彼中隨所。而便面前頭上拋擲之，於劍便行，想三魂神。亦依前法，三魂神覆蓋之，不得回頭。百里面呼之，三魂即至去還，自己遇灾難而解。
　　右以前後法符呪，每件並是種仙秘法，不得妄傳一人。如要目用受持，用朱篆符，逐日依前法，吞之一道。清淨焚香煙處，志誠禱祝，將筆香上度過，篆符祝筆呪曰：
　　神筆靈靈，啟告上清，六甲扶衛，時松六丁。吾今書篆，隱吾之身，逢金金隨，逢火火停，土中億匿，天皇勑聖。急急如律令。
　　此法，每篆符時，先呢筆上七次，香上度過，方書符。此乃秘密之文，勿傳非人，罪及七祖，九玄戒之戒之。
　　天衣道
　　天衣者，取五月五日首生男子台衣，如無即但以五月五日取衣，皆是汲以淨水洗之，懸之於北陰下。前七月七日苦瓠一箇，以衣包之，乃懸於北陰陰乾。仍於當日，朱砂書符於絳帛，廣七寸裹之，同安其所。百日取之，置於懷中，以行人間，無有識者。其慎佩懷之，勿置於　陰陽厭穢之所，勿令不潔人見之。
　　太微金闕昊天上帝二遁入冥
　　昔太乙真君、九天聖母，下降崆峒，授之元皇，使帝釋敕群臣，同昇九天。因留斯文，傳教於世。夫人欲修道，切須斷生殺，除姦妄，去責嫉婦，忌五腥三厭之物，其餘事不在禁戒中。故聖人曰：至道不煩了道。若遇此書，即得入生出死。昔皇帝授九天聖母河圖式太乙官丁甲之遁形，既知陰陽局式二遁門奇之要。然後修之，故身得神仙畢矣。
　　陽遁法。桂子人，萬萬人，陳中隱而不見。隊五月五日午時，取黃牛膽一枚，同官桂三指，闊二寸四分，長半指厚者，去其矗。當日於牛膽前，望日念呪三遍，望北取炁三口，吹桂膽上，將桂塞入膽中，於靜室中，不得人見及六畜、婦人見，陰乾。一百日取出，刻成人形，長一寸二分，以粉塗桂人面目、口鼻，及二七日以錦囊盛之。如用，念呪三遍，取炁一口，吹人上，執入陣中，萬萬人不見矣。呪曰：
　　太陰幽冥，以使吾形，雲霧罩體，二避日精。急急如律令。
　　欲多人不見者，放頭上為老翁，目中為老母，耳中為幼女，鼻中為址塚，放額及頗上為童兄，放胸中為飛烏，放背上為牛馬，放尾閭為清澗，放屍陰上為洞水。中出足躡者，日行千里；還者，復入囊中。後所作，依應也。
　　陰遁法。白楊木人，於五月五日午時，於注水，揀採白揚樹無蛀者，西北採柳木，並約其形，一體截之，一寸徑三寸圍者。不得令婦人、孝子見之。安靜室內，至度夏至日，令雕匠預先齋戒，密室彫作一人，長一寸二分，如小指大，衣冠結束，如己身形一般。用錦為衣衣之，仍用錦袋盛之，常帶身邊左畔。取乙酉日丑時，披衣起，向東定炁，叩齒三十六通，取此木人，左手執，念呪曰：
　　天圓地方，我處中央，太乙使我，與我同藏。隨我作用，往還無妨，遁形於世，常侍我傍。急急如太一真人律令。
　　念呪七遍，然後收木人於袋中。後乙酉日，又如此作。几經七箇乙酉日，當遁得我形也。如隱時人，念呪曰：
　　天與我機，共你相隨，你藏我隱，免中人知。莫與我視，唯我唯你，太上使我，立隱於己。急急如太一真人律令。
　　念呪三遍，了當隱了形，仍安木人於袋中。如不要，急時以右手執木人，即誦隱形呪曰：
　　天上倉倉，地下皇皇，我隱其中，感爾相從。遁形至妙，當還我蹤，太上之念，莫乎匆匆。急急如太一真人律令勑。
　　默念三徧，了卻將木人于袋中。復作，依然。
　　太上三辟五解秘法竟