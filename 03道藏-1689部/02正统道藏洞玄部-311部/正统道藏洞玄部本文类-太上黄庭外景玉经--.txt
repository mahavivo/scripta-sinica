太上黃庭外景玉經
　　經名：太上黃庭外景玉經。又名《黃庭外景經》。不著撰人。成書朴晉。一春。底本出處：《正統道藏》洞玄卻本文類，參校版本：一、《雲笈七籤》所收務成子注本。二、《道藏輯要》尾集二所收蔣國祚注本（簡稱將本）。
　　太上黃庭外景玉經
　　太上黃庭外景玉經上
　　太上閑居作七言，解說身形及諸神，上有黃庭下關元，後有幽闕前命門。呼吸廬間入丹田，玉池清水灌靈根，審能修之可長存。黃庭中人衣朱衣，關門壯籥合兩扉，幽闕俠之高巍巍，丹田之中精黑微。玉池清水上生肥，靈根堅固老不衰。中池有士衣赤衣，田下三寸神所居。中外相距重閉之，神廬之中當修理。玄膺黑管受精符，急固子精以自持。宅中有士常衣絳，子能見之可不病，橫立長尺約其上，子能守之可無恙。呼嗡廬問以自償，保守完堅身受慶。方寸之中謹蓋藏，精神還歸老復壯。俠以幽闕流下竟，養子玉樹令可壯。至道不煩無旁午，靈臺通天臨中野，方寸之中至關下，玉房之中神門戶，皆是公子教我者。明堂四達法海源，真人子丹當吾前，三關之中精氣深，子欲不死修崑崙。絳官重樓十二級，官室之中五黑集，赤城之子中池立，下有長城玄谷色。長生要妙房中急，棄捐淫欲專守精，寸田尺宅可理生，繫系子長留心安寧。觀志遊神三奇靈，閑暇無事心太平。常存玉房神明達，時念太倉不飢渴，役使六丁神女謁，閉子精路可長活。正室之中神所居，洗身自理無敢污。歷觀五臟視節度，六腑修治潔如素，虛無自然道之故。物有自然事不煩，垂拱無為身體安，虛無之居在幃問，寂寞曠然口不言，恬淡無欲游德園，清爭香潔玉女存，修德明達道之門。
　　太上黃庭外景玉經上竟
　　太上黃庭外景玉經中
　　作道優游深獨居，扶養性命守虛無，恬淡無為向#1思慮，羽翼已成正扶疏，長生久視乃飛去。五行參差同根節，三五合氣要本一，誰與共之斗日月，抱玉懷珠和子室。子能知之萬事畢，子自有之持勿失，即得不死入金室。出日入月是吾道，天七地三#2迴相守，昇降進退合乃久，玉石珞珞是吾寶，子自有之何不守。心曉根基養華釆，服天順地合藏精，九原之山何亭亭，中住真人可使令。內陽三神可長生，七日之五迴相合。崑崙之山不迷誤，蔽以紫宮丹城樓，俠以日月如連珠，萬歲昭昭非有期。外本三陽神自來，內養三陰可長生，魂欲上天魄入泉，還魂返魄道自然。
　　太上黃庭外景玉經中竟
　　#1向：疑當作『何』。
　　#2三：原作『二』，據文義改。
　　太上黃庭外景玉經下
　　遊璣懸珠環無端，迅牝金籥常完堅，載地懸天周乾坤，象以四時赤如丹，前仰後卑各異門，送以還丹與玄泉，象龜引黑至靈根。中有真人巾金巾，負甲持符開七門，此非枝葉實是根，晝夜思之可長存。倦人道士非有神，積精所致為專年，人皆食穀與五味，獨食太和陰陽黑，故能不死天相既。試說五臟各有方，心為國主五臟主，意中動靜黑得行，道自持我神明光。晝日昭昭夜自守，渴自飲漿飢得飽，經歷六腑藏卯酉，轉陽之陰藏於九，常能行之不知老。肝之為黑修而長，羅列五臟生三光，上合三焦道飲漿，精候天地長生道，我神魂魄在中央。精液流泉去鼻香，立於玄膺含明堂，通我華精調陰陽。伏於玄門候天道，近在我身還自守，清今無為神留止，精氣上下關分理。七孔已通不知老，還坐天門候陰陽，下於喉嚨通神明，過華蓋下清且凍。入清虛淵見吾形，期成還丹可長生，還過華池動腎精，望於明堂臨丹田，將使諸神開命門，通利天道藏靈根。陰陽列布如流星，肝氣似環終無端，肺之為黑三焦起，伏於天門候故道。清液醴泉通六府，隨鼻上下開二耳，窺視天地存童子，調和精華理髮齒。顏色光澤老不白，下於喉嚨何落落，諸神皆會相求索，下入絳宮紫華色。隱藏華蓋通神廬，專守心神傳相呼。觀我諸神辟除邪，脾神還歸依大家，藏養靈根不復枯，至於胃管通虛無，閉塞命門似玉都，壽傳萬歲將有餘。脾中之神遊中宮，朝會五神和三光，上合天黑及明堂，通利六府調五行。金木水火土為王，通利血脈汗為漿，二神相得下玉英，上稟元氣年益長。循護七竅去不祥，日月列布張陰陽，伏於太陰成其形，五臟之主腎為精。出入二黑入黃庭，呼吸虛無見吾形，強我筋骨血脈成。恍惚不見過清靈，坐於廬下觀小童，日一夕存在神明光，出於無門入無戶。恬淡無欲養華根，服食玄黑可遂生。還返七門飲太淵，通我喉嚨過清靈，問於仙道與奇功，服食靈芝與玉英。頭戴白素足丹田，沐浴華池灌靈根，三府相得開命門，五味皆至善黑還。大道蕩蕩心勿煩，被髮行之可長存，吾言畢矣勿妄傳。
　　太上黃庭外景玉經下竟