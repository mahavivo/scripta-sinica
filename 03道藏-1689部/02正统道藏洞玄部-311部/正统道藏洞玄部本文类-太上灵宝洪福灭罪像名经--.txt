太上靈寶洪福滅罪像名經
　　經名：太上靈寶洪福滅罪像名經。撰人不詳，約出於唐代。言歸名信禮天專以滅罪之法。一卷。底本出處：《正統道藏》洞玄部本文類。
　　太上靈寶洪福滅罪像名經
　　昔時安忍國王太子，名太虛，字海空，行心至願，出家修道。父王愍其執心秉直，非可斷遏，乃召國中真士無上真人，降天宮內。太子匍匐膝行前進，叩頭頓首乞恩：太虛千載有幸，得遇真師，仰愧天地一切神靈，喜懼屏營，不知所謝。弟子伏聞靈寶大法、三元真經、上清紫書，金簡玉籙，字方一丈，文彩煥明。丹誠所依，仰希韜蘊，願垂敷演，下慰塵心。無上真人欣然答曰：善哉善哉。汝精心求道，頂拜歸依，累劫以來，實未曾有。聞吾真經下世，度諸天人，科禁威嚴，靈文寶祕，至道之奧，非中仙所知。雖位貴儲君，洗心慕法，而臭滓濁穢，莫敢輕傳。太子於是五體頓地，順風膝行，上啟真人曰：在世浮虛，無一真實，生老病死，劫劫不停，位雖居高，誰能長保，石火逝水，浮泡電光，莫有喻也。雖至法高祕，希眄篇題，幸願弘慈，賜垂開示。太虛請辭儲位，栖託幽林，父王愍之，允其誠願。真人知太虛誠心可錄，真道有期，為開紫陽玉笈，雲錦之囊，具依法科，盟天而傳靈寶真文三元品戒。太虛於是叩頭搏頰，仰謝鴻恩。自稟受真經，固辭父王，入人鳥山中，清齋研思。十二年中，五老帝君為太虛受書，得為真人。以中元之日，於宮正殿嚴净粧飾，神旛寶蓋，靈果名花，國中所有珍玩之彩，名香貴寶，百味飲食，鮮潔精華，建立山盤，隨方布施，反風名香，徑衝九天，上至天宮。
　　時元始天尊照見太虛堪可化度，與飛天神仙、諸天帝君、玉童玉女、金剛神王、天丁力士，前導後從，自天西北而來，隘空降席。是時天宮之中，上聖雲集，亦無迫進。俄頃之間，天尊口吐五色，微妙光明，照徹諸天三千大千世界，洞視如一，無有障閡，如觀指掌，不可思議。
　　天尊告四眾曰：我聞國人若男若女，累劫已來，不能清净，驕奢自恣，煩惱自纏，年命短促，無由解脫。吾為諸來生開方便門，拔治眾苦，普使安樂，咸歸善道，同趨玄津。爾時四眾擎奉，敬聽法音。
　　天尊告曰：眾生行業，非只一源。善惡苦空，徧諸法界。雜惡報對，無量無邊。為諸來生，略示科簡，遂演二十四門戒約，誘勸迷途，究竟道場，隨分獲果，作斷煩惱之寶劍，為照四迷之法燈。內靜塵勞，外除纏縛，諸根咸净，登正觀門，並令眾生，到解脫地。於是無上真人，及諸仙眾，咸受戒示，作禮奉行。
　　爾時會中有一真人，名曰仙威，見是妙會，難可譬喻，歡喜無量。上問天帝君曰：昔聞大會說法，威光煥明，不謂於今親得遭遇，諸天諸聖，同一法音。此土他方，明如指掌。元始天尊，威光赫奕，驚駭神祇，左侍仙卿，右衛真伯，朱鳳玄龜，青龍白虎，天男天女，無鞅之眾，浮空隘然，大開寶藏。是時會眾，進高真位，其初學者，咸入仙階。伏聞下界眾生，染習三惡，不慈不孝，不愛不仁，累繫三官，無由解脫，當何歸向，可得原愆，復何修行，而得赦貸。
　　天尊曰：汝宜諦受。吾今為汝開示未聞，解釋煩惱，斷除惑障，當開玄都之境瓊簡真文天尊應號，以悟來生，皈命至誠，清齋燒香，然燈志心，信禮元尊玄號，寶秘靈文，及諸仙眾，禮拜願念，削落明真九幽玉匱長夜之函，得生人天，離苦解脫，消恒沙罪累，獲塵數善緣。是故志心，歸命信禮。
　　信禮虛無自然元始天尊。
　　信禮天上金闕玉房虛無自然天尊。
　　信禮香林園內放大光明拔度諸苦天尊。
　　信禮天皇大帝天尊。
　　信禮妙觀仙慧天尊。
　　信禮道慧真空天尊。
　　信禮長樂空寂天尊。
　　信禮救生平等天尊。
　　信禮橋梁一切天尊。
　　信禮一乘雲羅天尊。
　　信禮金號妙寂天尊。
　　信禮至德普慈天尊。
　　信禮慧明慧空天尊。
　　信禮無為無惠天尊。
　　信禮真空妙有天尊。
　　信禮法王混同天尊。
　　信禮重玄妙勝天尊。
　　信禮元同無礙天尊。
　　信禮梵氣元功天尊。
　　信禮結成瓊瑤天尊。
　　信禮金華凝始天尊。
　　信禮道海寶山天尊。
　　信禮上洞三天天尊。
　　信禮三境逍遙天尊。
　　信禮寶真法寶天尊。
　　信禮百寶太清天尊。
　　信禮廣訓方便天尊。
　　信禮太玄元真天尊。
　　信禮中山常寂天尊。
　　信禮三天高皇天尊。
　　信禮太妙重玄天尊。
　　信禮仙素上真天尊。
　　信禮香光混成天尊。
　　信禮净空雲宮天尊。
　　信禮政智玄元天尊。
　　信禮梵行法寶天尊。
　　信禮因果常一天尊。
　　信禮因緣慶流天尊。
　　信禮高勝光相天尊。
　　信禮最勝救苦天尊。
　　信禮道運高慧天尊。
　　信禮法政三天天尊。
　　信禮太真聖王天尊。
　　信禮玄紀戒生天尊。
　　信禮玄會法輪天尊。
　　信禮常行運度天尊。
　　信禮法海聖真天尊。
　　信禮神道智運天尊。
　　信禮玉真飛天天尊。
　　信禮空净雲宮天尊。
　　信禮紫清九聖天尊。
　　信禮碧落結成天尊。
　　信禮正啟空寂天尊。
　　信禮逍遙金光天尊。
　　信禮金姿凝尊天尊。
　　信禮銀簡妙樂天尊。
　　信禮道運神化天尊。
　　信禮寂然玉光天尊。
　　信禮戒生自然天尊。
　　信禮决定常德天尊。
　　信禮玄光妙寶天尊。
　　信禮凝寂金天天尊。
　　信禮高勝法燈天尊。
　　信禮上靈開輝天尊。
　　信禮感因開導天尊。
　　信禮光敷百變天尊。
　　信禮空洞德徧天尊。
　　信禮感赴香林天尊。
　　信禮度世長樂天尊。
　　信禮西明妙化天尊。
　　信禮素元妙樂天尊。
　　信禮萬道光明天尊。
　　信禮道元廣運天尊。
　　信禮萬清真元天尊。
　　信禮西明妙化天尊。
　　信禮明都西明天尊。
　　信禮法王南極天尊。
　　信禮法輪東華天尊。
　　信禮金臺妙尊天尊。
　　信禮金法凝空天尊。
　　信禮希微無滯天尊。
　　信禮無等大慈天尊。
　　信禮方便眾妙天尊。
　　信禮六度三乘天尊。
　　信禮玄明真通天尊。
　　信禮運明廣行天尊。
　　信禮明慧至道天尊。
　　信禮應期仙階天尊。
　　信禮無為上品天尊。
　　信禮神應方便天尊。
　　信禮朱極開度天尊。
　　信禮金聖妙尊天尊。
　　信禮西靈三華天尊。
　　信禮妙言常宣天尊。
　　信禮常除煩惱天尊。
　　信禮高勝舟航天尊。
　　信禮升玄法濟天尊。
　　信禮戒生度厄天尊。
　　信禮紫霄結成天尊。
　　信禮東華上品天尊。
　　信禮救生無色天尊。
　　信禮凝寂金城天尊。
　　信禮十華無滯天尊。
　　信禮道應真空天尊。
　　信禮拔苦真濟天尊。
　　信禮寶明紫虛天尊。
　　信禮素顏妙樂天尊。
　　信禮難思普慈天尊。
　　信禮慧道高運天尊。
　　信禮上京玉真天尊。
　　信禮安演雲宮天尊。
　　信禮玄救解脫天尊。
　　信禮大道虛明天尊。
　　信禮空明高勝天尊。
　　信禮玄明真道天尊。
　　信禮照明至運天尊。
　　信禮妙靜方便天尊。
　　信禮真道業成天尊。
　　信禮湛然常樂天尊。
　　信禮救苦法王天尊。
　　爾時一百二十應號、三十六部尊經，一切賢聖天尊等，俱在妙樂真境，化度三界羣生，使普入樂境，契道合真。若百姓男女，至心徧禮此天尊慈悲應號，即得無極世界靈官之府玉匱之函，下考酆都諸惡地獄，歷劫辛苦，無由解脫，萬惡備履，望返何期。如此之罪，咸乞滅除，三塗並解，五道清閑，長離幽夜，更生天堂，逍遙無為，衣食自然。上賴天尊慈悲廣被，下副男女歸命之誠。
　　信禮東方普慈救度天尊。
　　信禮南方大慈救苦天尊。
　　信禮西方慈敬護魂天尊。
　　信禮北方延生卻死天尊。
　　信禮東北方護魂保命天尊。
　　信禮東南方萬善慈救天尊。
　　信禮西南方延壽度人天尊。
　　信禮西北方弘普救度天尊。
　　信禮上方大慈普救天尊。
　　信禮下方扶衰延命天尊。
　　次禮洞真十二部尊經：
　　信禮上清經。
　　信禮妙真經。
　　信禮太一仙經。
　　信禮妙林仙記經。
　　信禮開化經。
　　信禮仙人品經。
　　信禮黃林先生經。
　　信禮太上真經。
　　信禮道教經。
　　信禮太上練精經。
　　信禮太上功德經。
　　信禮道德經。
　　右經十二部，天寶君為教主，在玉清境清微天玉清宮中，計二十三萬五千四百四十卷。
　　次禮洞玄十二部尊經：
　　信禮太上洞玄靈寶經。
　　信禮元陽經。
　　信禮原辰經。
　　信禮太劫經。
　　信禮太上開山海經。
　　信禮諸天內音經。
　　信禮太上八練生尸經。
　　信禮靈惒經。
　　信禮太上消魔經。
　　信禮太上無量壽經。
　　信禮老君按摩經。
　　信禮太上通身經。
　　右十二部經，靈寶君為教主，在上清境禹餘天玄都元陽七寶紫微宮，計八十五萬八千一百二十卷。
　　次禮洞神十二部尊經：
　　信禮太清經。
　　信禮老君徹視經。
　　信禮太上集仙品經。
　　信禮洞淵神呪經。
　　信禮無上內祕經。
　　信禮真一志經。
　　信禮太上集靈經。
　　信禮太上小中精經。
　　信禮元置品經。
　　信禮黃老集靈經。
　　信禮老君黃庭經。
　　信禮大小劫經。
　　右十二部經，神寶君為教生，在太清境大赤天太清太極官，計七十萬二千八十卷。
　　右三十六部尊經符圖，金書玉字，凝結三洞飛玄之氣，五合成文，文彩煥耀，洞照八方。元始天尊以延康劫延康元年，於大羅天中金耀玉殿明霞之館，傳授太上大道君、三元太素君，以教三十六天，各攢成一部，遂成三十六部，流演大梵天中無極世界。高真大士宗奉敬禮，以為契仙之妙門。
　　次禮十方一切得道諸仙聖眾：
　　信禮鬱羅翹真人。
　　信禮光妙音真人。
　　信禮真定光真人。
　　信禮普德妙行真人。
　　信禮正一真人。
　　信禮廣成子真人。
　　信禮若士真人。
　　信禮沈文泰真人。
　　信禮道當真人。
　　信禮白石真人。
　　信禮黃山君真人。
　　信禮皇初平真人。
　　信禮華子期真人。
　　信禮樂子長真人。
　　信禮衛叔卿真人。
　　信禮魏伯陽真人。
　　信禮陳安世真人。
　　信禮李八百真人。
　　信禮南極子柳融真人。
　　信禮天門子王剛真人。
　　信禮九靈子黃化真人。
　　信禮絕洞子李修真人。
　　禮三寶已，次復至心懺悔：
　　弟子等各從無量劫來，至于今日，身口意業，造惡為愆，數若塵沙，不可臆測。或盛年放逸，馳騁百端，姦盜損傷，恣心快意，寵用凶悖，不顧顛危，奉上事親，不忠不孝，酷虐為行，謀害係懷，侵削平人，妄生相妬，遂使天民畏懼，上下憎嫌。若有此愆，請從首謝。或三春放火燒殺蟲蛇，畋獵捕圍，害諸物命，胎卵濕化，水陸飛沈，潛竄無方，悉被屠戮，快情悅目，無改悔心。若有此愆，請從首謝。或浮詞綺語，讒毀善人，鬬亂親朋，扇惑鄰里，遂使內外懷恨，遠近輕疏，致生嫌隙之讎，各起謀害之意。若有此愆，請從首謝。或貪積世財，不知厭足，方便刻削，對面侵欺，割他自饒，損人益己，不濟貧苦，專事慳貪。若有此愆，請為首謝。或受法誡，不精不勤，慕利資身，無惠念想，假設方便，誑惑人天，取功德錢，私己破用，無慙無耿，不懼當來。若有此愆，今日運上至誠，求哀懺悔已，歸命禮三寶。
　　至心啟願：
　　願弟子等從今懺悔已後，所造功德，願生生世世永離慳貪，無欺奪想，常行施惠，起慈悲心，廣造橋梁，濟度羣品，天民足用，上下和同。福德果報，世世莊嚴，長生具足。願共四生六趣，俱契良緣，同證妙門，成無上道。啟願已，皈命禮三寶。
　　信禮上品濟度天尊。
　　信禮丹天萬靈天尊。
　　信禮北元玄應天尊。
　　信禮金光法王天尊。
　　信禮金寶妙光天尊。
　　信禮玉清洞真天尊。
　　信禮玉寶金顏天尊。
　　信禮玄解上宮天尊。
　　信禮上靈普度天尊。
　　信禮明化萬運天尊。
　　信禮神通洞達天尊。
　　信禮紫虛靜明天尊。
　　信禮西明妙道天尊。
　　信禮上靈善慧天尊。
　　信禮玉清洞真天尊。
　　信禮天皇真一天尊。
　　信禮地皇五君天尊。
　　信禮混成應化天尊。
　　信禮上運徧明天尊。
　　信禮東華智慧天尊。
　　信禮西明妙化天尊。
　　信禮眾真真品天尊。
　　信禮法寶寶慈天尊。
　　信禮太清五帝天尊。
　　信禮飛駕九空天尊。
　　信禮神道行運天尊。
　　信禮化成真空天尊。
　　信禮道智洞虛天尊。
　　信禮紫清重悟天尊。
　　信禮方便廣訓天尊。
　　信禮安化慧元天尊。
　　信禮妙光丹闕天尊。
　　信禮陽光太元天尊。
　　信禮普朗救難天尊。
　　信禮大道玄明天尊。
　　信禮一切雨露天尊。
　　信禮方便慧日天尊。
　　信禮珠妙素光天尊。
　　信禮慧觀上宮天尊。
　　信禮布化紫極天尊。
　　信禮萬智運明天尊。
　　信禮普度無為天尊。
　　信禮正徧高勝天尊。
　　信禮丹霞妙果天尊。
　　信禮妙果正法天尊。
　　信禮流鈴自然天尊。
　　信禮真徧運明天尊。
　　信禮玄會妙法天尊。
　　信禮西明咸化天尊。
　　信禮一切眾慧天尊。
　　信禮拔苦慈威天尊。
　　信禮明照玄道天尊。
　　信禮朱煥妙樂天尊。
　　信禮拔苦真仙天尊。
　　信禮運時高徧天尊。
　　信禮凝尊金域天尊。
　　信禮上道廣運天尊。
　　信禮真解升玄天尊。
　　信禮開訓保命天尊。
　　信禮玄元千齡天尊。
　　信禮神運照明天尊。
　　信禮真元眾妙天尊。
　　信禮成就太玄天尊。
　　信禮三乘玄寂天尊。
　　信禮玉晨救生天尊。
　　信禮最勝諸有天尊。
　　信禮法海瓊顏天尊。
　　信禮妙寶上品天尊。
　　信禮丹紫道空天尊。
　　信禮法寶無為天尊。
　　信禮神通慧明天尊。
　　信禮浮雲紫素天尊。
　　信禮朱光太元天尊。
　　信禮上道明慧天尊。
　　信禮三業善清天尊。
　　信禮玄應垂光天尊。
　　信禮天真月光天尊。
　　信禮凝光金洞天尊。
　　信禮太元玉音天尊。
　　信禮瓊法海空天尊。
　　信禮六度一乘天尊。
　　信禮萬國真元天尊。
　　信禮真道法乘天尊。
　　信禮寶靈法海天尊。
　　信禮化成妙容天尊。
　　信禮威摧外道天尊。
　　信禮緣感太元天尊。
　　信禮七寶重玄天尊。
　　信禮十轉莊嚴天尊。
　　信禮出有寂然天尊。
　　信禮果化普慈天尊。
　　信禮寶集西靈天尊。
　　信禮八遐北元天尊。
　　信禮千中寶運天尊。
　　信禮太清徧明天尊。
　　信禮法橋善設天尊。
　　信禮仙階上元天尊。
　　信禮先因玉光天尊。
　　信禮神真無礙天尊。
　　信禮平等雲宮天尊。
　　信禮應緣洞陽天尊。
　　信禮無為度脫天尊。
　　信禮空歌碧落天尊。
　　信禮虛舟廣濟天尊。
　　信禮洞空道玄天尊。
　　信禮威明九夜天尊。
　　信禮緣起四方天尊。
　　信禮常敷道奧天尊。
　　信禮輪轉丹天天尊。
　　信禮慈航苦海天尊。
　　信禮結氣混成天尊。
　　信禮一乘靜定天尊。
　　信禮妙果素靈天尊。
　　信禮生死常樂天尊。
　　信禮真相常明天尊。
　　信禮金苑妙寶天尊。
　　信禮玉清法王天尊。
　　信禮道運玄行天尊。
　　信禮道君廣明天尊。
　　信禮流精上品天尊。
　　信禮三天降魔天尊。
　　信禮化被無垠天尊。
　　信禮六道普同天尊。
　　信禮開道微明天尊。
　　信禮注錄中仙天尊。
　　信禮重玄靜默天尊。
　　信禮羅玄聖王天尊。
　　信禮自然九聖天尊。
　　信禮妙光十號天尊。
　　信禮逍遙妙有天尊。
　　信禮逍遙太霞天尊。
　　信禮三玄結成天尊。
　　信禮七寶太玄天尊。
　　信禮道冲眾妙天尊。
　　信禮重玄華蓋天尊。
　　信禮四氣生成天尊。
　　信禮靜定太平天尊。
　　信禮上靈浮香天尊。
　　信禮玄會長樂天尊。
　　信禮方空大運天尊。
　　信禮真清等真天尊。
　　信禮感念法橋天尊。
　　信禮仙巖洞元天尊。
　　信禮化通三宮天尊。
　　信禮寶明四天天尊。
　　信禮法海瓊湛天尊。
　　信禮聖王傾光天尊。
　　信禮梵行雲錦天尊。
　　信禮元梵升軒天尊。
　　信禮八方等一天尊。
　　信禮玄通三有天尊。
　　信禮無滯無形天尊。
　　信禮妙有真空天尊。
　　次禮三十六部尊經：
　　信禮大洞玉經。
　　信禮上清經。
　　信禮無上祕要經。
　　信禮老君黃庭經。
　　信禮妙林仙記傳經。
　　信禮太上集仙經。
　　信禮太上開天化經。
　　信禮太上八史經。
　　信禮黃林先生經。
　　信禮老君鍊精養生經。
　　信禮老君黃書經。
　　信禮道教經。
　　右出洞真部。
　　信禮太上靈寶經。
　　信禮功德經。
　　信禮元陽經。
　　信禮大小劫經。
　　信禮太上開山海經。
　　信禮諸天內音經。
　　信禮太上鳴寶經。
　　信禮太上集靈經。
　　信禮無量壽經。
　　信禮太上靈祕經。
　　信禮太上濟眾經。
　　信禮太平經。
　　右出洞玄部。
　　信禮高上玉皇經。
　　信禮太清經。
　　信禮正一消魔章儀經。
　　信禮老子經。
　　信禮玄妙真經。
　　信禮太上洞淵神呪經。
　　信禮老君玄中精經。
　　信禮黃老集宮捍厄圖經。
　　信禮無上金真上妙玄經。
　　信禮太上真一經。
　　信禮太上一乘海空經。
　　信禮玄門道德經。
　　右出洞神部。
　　如是三洞寶經，蓋以混成，鬱積玄景，分以兩參，陰陽濳化，乾坤列而覆載，三五啟緒，八會結文。或作金書鳳篆，或造玉字龍章，洞治瑩鮮，紫林繡豔，或浮黎而現八角垂芒，太虛而呈五篇煥爛，光輝耀於三界，映朗照於九冥。分其分度，演教諸天，天各一部，合為三十六部，置安玉臺玄座七寶藏中。九色錦雲懸覆經上，金童在左捧香，玉女在右散花供養。或四萬劫一出，三千載一傳。是以天真奉之以清升，地仙受之以謐寧，日月磨之以高明，五嶽捧之以鎮靈，天子崇之以聖化，公王敬之以太平，士庶恭而福佑，學士修而長生。若能稱揚禮唱，福被無邊，是故至心歸依信禮。
　　次禮十方一切得道諸仙聖。
　　信禮馬明生真人。
　　信禮張道陵真人。
　　信禮李少君真人。
　　信禮王真真人。
　　信禮壺公真人。
　　信禮薊子訓真人。
　　信禮董君異真人。
　　信禮李常在真人。
　　信禮陳永伯真人。
　　信禮葛孝先真人。
　　信禮泰山下老人真人。
　　信禮河上公真人。
　　信禮赤容公真人。
　　信禮青烏公真人。
　　信禮秀眉公真人。
　　信禮離婁公真人。
　　信禮務光真人。
　　信禮高丘公真人。
　　信禮羨門子真人。
　　信禮容成公真人。
　　信禮靈壽光真人。
　　信禮不肯來子真人。
　　禮三寶已，次復至心懺悔：
　　弟子等各從無量曠劫己來，至于今日，身心狂亂，不識因緣，惡業彌多，無所知覺，迷聾倒見，難可具陳。今對道場三寶前，求哀懺悔。伏願十方天尊慈悲道場，三十六部尊經玄中法師，一切真仙，虛空聖眾，有天耳者，有天眼者，願使知聞證明，懺悔所有罪根，願皆消滅。懺悔弟子無量生中至于今日，或違神背道，不懼明靈，麤行惡言，誹謗正教，見像聞經，無恭敬心，怪他修功德，笑人習善因，未曾改悔，無廉恥心。今日至誠，悉皆懺悔。
　　次復懺悔不識因果，及父母恩，造作非為，自恃種性，悖逆麤行，對於尊卑，父母在生堂中，甘脆終身不見，死於曠野，祭享永劫不聞，遂使冥靈有考逮之殃，人世無善福之應。如此之罪，無量無邊，至誠悉皆懺悔。
　　次復懺悔劫盜之罪。經中說言，若物屬他，他所守護，一毫一線，不與不取，何況盜竊。但自眾生不能覺悟，興意劫奪，仍作縱橫，致使未來受諸殃考。若有此愆，請從首謝。又復經中說言凡夫之人，造罪尤甚，死入冥靈阿鼻地獄。然阿鼻地獄者，縱廣正等八萬由旬，七重鐵城，地上有七重鐵網，下有十八隔，周匝七重，皆是刀林。其七重城內，復有劍林，下有十八隔。其一隔八萬四千重。於其四角，復有四大銅狗，其身長大四千由旬，眼如電光，牙如劍樹，齒如刀山，舌如鐵鉤，爪似鐵叉，尾如鐵蟒，一一尾光，皆出猛大，其煙臰斃惡，無有比者。其獄四門，一一門邊，復有十八獄卒，一如羅剎，頭上十八角，手把鐵叉，叉著罪人，望心而撞，從背而出。一一隔門，復有八萬四千鐵蟒大蛇，口吐毒火，徧滿城中，其聲哮吼，如大雷風雨。大鐵丸亦滿城中，此城甚苦。又四方門，一一門外各有猛火，東南西北，交過通徹，周匝鐵牆，鐵網彌覆，上火徹下，下火徹上，四維上下，周匝一時，苦事俱起。如上所說，犯戒五逆，及毀謗功德，若依經文懺悔，而不慚愧，其人命終，必嬰此苦。有輕三寶、偷盜常住净財，污他梵行，不出此獄。罪人受苦之時，猛火入心，悶絕而死。一日一夜，萬死萬生，受諸苦惱。如上所說，從阿鼻地獄出，以破戒因緣，虛稱信施，復入於諸小十八地獄。所謂寒冰地獄，黑暗地獄，焦然地獄，刀輪地獄，劍輪地獄，火車地獄，鑊湯地獄，劍林地獄，鐵牀地獄，銅柱地獄，鐵機地獄，鐵輪地獄，鐵丸地獄，尖石地獄，飲銅地獄，各八百萬歲。然後得出，常生下處。五百劫中，不識三寶，值善知識，得發無上道心。不值善知識者，無復出期。是故弟子宿值良緣，今復聞經教，身心踴躍，一意虔誠，懺洗已往之愆，願修自新之業。願從九祖下至見存，不聞不見此之惡緣，永離此苦。懺悔已，歸命禮三寶。
　　至心發願：
　　願弟子等承此懺悔所修功德，願生生世世不行三惡趣，常修十善，因果報具莊嚴，福德皆圓滿，千殃從此捨，萬慶自斯臻。妙慧資身心，聖功增壽筭，先亡九祖，咸沐道恩，洗志靈津，遊神道岸，逍遙真境，散誕無為，一切有緣，離苦解脫。發願已，歸命禮。
　　信禮青華延壽天尊。
　　信禮善說妙法天尊。
　　信禮玄通靜行天尊。
　　信禮明照道空天尊。
　　信禮浮空真品天尊。
　　信禮慈威拔苦天尊。
　　信禮元始丹天天尊。
　　信禮道光妙運天尊。
　　信禮萬光道元天尊。
　　信禮開慧保生天尊。
　　信禮徧悟真經禾尊。
　　信禮五老大元天尊。
　　信禮救生護命天尊。
　　信禮高勝天人天尊。
　　信禮上仙真元天尊。
　　信禮雲宮空凈天尊。
　　信禮高運遷化天尊。
　　信禮廣運大智天尊。
　　信禮丹老道元天尊。
　　信禮道要運明天尊。
　　信禮妙光十號天尊。
　　信禮玄都三元天尊。
　　信禮空境混成天尊。
　　信禮真品玄虛天尊。
　　信禮長樂萬變天尊。
　　信禮聖真玉房天尊。
　　信禮真意重悟天尊。
　　信禮皇上保明天尊。
　　信禮開行度命天尊。
　　信禮虛無觀空天尊。
　　信禮真道度明天尊。
　　信禮徧照玄會天尊。
　　信禮光相玄通天尊。
　　信禮珠相妙光天尊。
　　信禮天真嘉慶天尊。
　　信禮光映真人天尊。
　　信禮延康上品天尊。
　　信禮降魔三天天尊。
　　信禮救生真境天尊。
　　信禮黃層運空天尊。
　　信禮聖王度人天尊。
　　信禮素老天皇天尊。
　　信禮靈真隱光天尊。
　　信禮大千神化天尊。
　　信禮丹老地皇天尊。
　　信禮靜空日馭天尊。
　　信禮妙光光映天尊。
　　信禮鳳文仙素天尊。
　　信禮益筭法王天尊。
　　信禮法輪無為天尊。
　　信禮金靈湛一天尊。
　　信禮鳳臺上洞天尊。
　　信禮玄會奉修天尊。
　　信禮混元長生天尊。
　　信禮玄風廣扇天尊。
　　信禮靜定太平天尊。
　　信禮一乘高上天尊。
　　信禮至運明慈天尊。
　　信禮玄元真一天尊。
　　信禮啟悟道心天尊。
　　信禮神通自在天尊。
　　信禮常燭長夜天尊。
　　信禮諸天玄號老子天尊。
　　信禮太玄老子總謂天尊。
　　信禮老子八明天尊。
　　信禮玄御老子流霞天尊。
　　信禮太丹老子三真天尊。
　　信禮黃庭老子太一天尊。
　　信禮北帝老子太皇天尊。
　　信禮天威老子浩氣天尊。
　　信禮紫極老子迴真天尊。
　　信禮龜山老子五氣天尊。
　　信禮圓行老子保練天尊。
　　信禮道通老子侍德天尊。
　　信禮千通老子迴道天尊。
　　信禮四座老子隨生天尊。
　　信禮曇慶老子雲光天尊。
　　信禮遊言老子上景天尊。
　　信禮寶量老子元老天尊。
　　信禮太微老子三度天尊。
　　信禮九極老子百唱天尊。
　　信禮太皇老子慶生天尊。
　　信禮紫陽老子養神天尊。
　　信禮定相老子飛行天尊。
　　信禮高業老子觀天天尊。
　　信禮飛黃老子九光天尊。
　　信禮大法老子玄極天尊。
　　信禮元孫老子素黃天尊。
　　信禮迴元老子三度天尊。
　　信禮六合老子八辰天尊。
　　信禮紫度老子流嬰天尊。
　　信禮與相老子真氣天尊。
　　信禮觀化老子至容天尊。
　　信禮百仙老子延真天尊。
　　信禮劫仞老子五氣天尊。
　　信禮九變老子清今天尊。
　　次禮三十六部尊經甚深法藏：
　　信禮雲龜西室王屋南山寶祕真文甚深法藏。
　　信禮凝空雲篆八角垂芒寶祕真文甚深法藏。
　　信禮香林紫筆玉簡金書寶祕真文甚深法藏。
　　信禮鳳文紫蘊七寶臺中寶祕真文甚深法藏。
　　信禮太清仙境人鳥山中寶祕真文甚深法藏。
　　信禮玉清聖境玄都山中寶祕真文甚深法藏。
　　信禮三天祕策五老玉篇寶祕真文甚深法藏。
　　信禮皇人玉訣玄老金書寶祕真文甚深法藏。
　　信禮太玄真一九光瓊章寶祕真文甚深法藏。
　　信禮正一盟威神符寶錄寶祕真文甚深法藏。
　　信禮長生祕訣召制靈圖寶祕真文甚深法藏。
　　信禮寂境開化九色雲羅寶祕真文甚深法藏。
　　次禮十方一切得道諸仙聖眾：
　　信禮蓬萊山上黃褐玄巾子明真人玄中法師。
　　信禮天台山上頂負圓光監度三真玄中法師。
　　信禮人天教主得道真人玄中法師。
　　信禮正一真人三天法師道陵真人玄中法師。
　　信禮妙樂國土七寶臺中善緣真人玄中法師。
　　信禮弟子侍經真人普得妙行真人玄中法師。
　　信禮傳經演教拔度羣迷太極真人玄中法師。
　　信禮高上老子河上真人文儒先生玄中法師。
　　信禮過見未來常住世間救度苦厄玄中法師。
　　信禮塵沙得道隨世應緣饒益眾生玄中法師。
　　信禮成就十方恒沙眾生解悟真性玄中法師。
　　如是盡虛空徧法界一切三寶，皈命懺悔。弟子等自從無量劫來，至于今日，或前生今世，不識因緣，觸事乖違，所行顛倒，混同塵俗，無平等心，既於凡倫，有邪僻行，疏薄門族，親眄他人，假繼身名，詐稱豪傑，淫行色慾，非分慳貪，嚇掠愚蒙，侵奪善政，輕欺老病，抑壓孤寡。或自處於家，日夜凌辱驅役僕妾，枉加鞭笞，乘馬駕牛，不料飢困，心懷惡想，口出狂言，觸突神祇，訶風罵雨，無故呪詛，橫造人愆，此世來生，受諸殃累。如此之罪，無量無邊，今日至誠，悉皆懺悔。
　　弟子等稟受障惱，舉止成愆，或醉酒昏酗，凌突尊卑，妖言荒語，詐妄無度，求人過惡，諂曲生情，違負二恩，常行欺冒。或安經置像，闕絕香火，以不净手，披讀靈文，將觸穢體，而臨法席，掇齋不能行施，受供而無愧心，取債負約，不還放錢，倍生子利。如此等罪，無量無邊，今日至誠，悉皆懺悔。
　　弟子等存歿二緣，身是凡夫，無明障蔽，不識慈忍，性好損傷。或邪祀鬼神，諂延賓侶，及有男婚女禮，社節歲時，廣致庖廚，恣情烹宰血肉，充羞之味，脂膏可繼，永夜明燈，殃對無窮，難可計測，冤家債主，冥密道中，逮訟無休，牽引生死，所以魂囚九夜，魄繫三塗，洗雪無門，求哀無路。謹當設齋造像，披露誠心，所獲功德善緣，迴奉前冤宿債。願承福力，託蔭人天，永捨惡緣，不相執對，重於四生六趣，廣施慈恩，若見臨危迫難，諸惡苦惱，方便救解，令得解脫。然後為說微妙正法，開度因緣，使覩形見影，聞名聽聲，恐怖悉除，煩惱釋散。得如是者，畢竟安樂。懺悔已，皈命禮三寶。
　　至心發願：
　　願弟子等存亡兩代，承是懺悔，所建功德，願生生世世，永離三塗，長辭八苦，不為冤家所執，不見惡相來前，逍遙解脫鄉，遊翫無為境，隨喜人天供，常聞雅樂音。見世保安和，不為煩惱著。門多善瑞，宅足豐饒，福慶自新，灾殃未滅。發願已，皈命禮三寶。
　　太上靈寶洪福滅罪像名經竟