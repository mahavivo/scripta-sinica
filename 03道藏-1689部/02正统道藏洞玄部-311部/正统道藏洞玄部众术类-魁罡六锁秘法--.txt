魁罡六鎖秘法
　　經名：魁罡六鎖秘法。撰人不詳。一卷。底本出處：《正統道藏》洞玄部衆術類。
　　魁罡六鎖秘法
　　天地變易第－
　　欲要知天地變易，晝夜不分，暈晦飄黑風，黃沙推山拔樹，日月不見，星宿無光。可使白絹三尺，書陷天符，念混天呪，置於山上無人今境，西北正立高峰，符呪一百褊，擲符於地，一手指天，呼速字三聲，立便下山，不得返顧。須臾，狂風四起，人面不分，只聞雷皷之聲，高低平蕩，河海俱平。此術一用，不可再行，恐損生靈。凡遇劫盡用之。從來劍仙爭占洞府，俱用此法。
　　不可試於俗士。混天呪曰：
　　攝天都使太一、雷君、風伯、雨師、雷電、掌籍司官，速使六丁六甲、大力天神，怯攝毒龍，並起法門，指山山摧，指海海枯。吾奉九天上帝敕。
　　九天陷天符
　　移天換宿第二
　　凡欲移換宿，大星奔落，小星移位，南斗不見，北斗伏藏。先須持誦威天大法神呪千徧，又於中庭內，夜靜用酒果香燈，三十三天位牌，上書天人姓名。供養畢，依然有丈餘大人影各依位上，見不得驚動，但只款款言曰：吾奉三十三天帝君，命汝等，日夜不離持之門。但逐位上名字，用絳紗袋盛之，隨身，勿令人見。遇有用時，只於袋中取一名字，香上度過，向使者星靈擲姓名三褊，呼落字七聲。不得放姓名，恐後來難使。如兩陣軍前，乃可用之。佐國扶家，立置太平之國。人常見星宿變易，方知主聖臣賢，盡皆心歸，非常不得輕。
　　三十三天聖位
　　第一，天人初耶漢樞。
　　第二，天人初沙隱郍。
　　第三，天人初羅屈京。
　　第四，天人梵商樞機。
　　第五，天人梵沙仲伯。
　　第六，天人梵化津商。
　　第七，天人金梵初沙。
　　第八，天人梵元初通。
　　第九，天人靖梵初沙。
　　第十，天人靖梵藥又。
　　第十一，天人靖梵光初耶。
　　第十二，天人定化光初耶。
　　第十三，天人定化惠光初耶。
　　第十四，天人定惠遠光尊。
　　第十五，天人順梵化德尊。
　　第十六，天人藥師化定尊。
　　第十七，天人藥師梵定尊。
　　第十八，天人藥師惠達尊。
　　第十九，天人樞惠大金尊。
　　第二十，天人茄耶中光尊。
　　第二十一，天人施露大梵尊。
　　第二十二，天人施迷大金尊。
　　第二十三，天人變通語化君。
　　第二十四，天人順光起光仙君。
　　第二十五，天人初樞大覺君。
　　第二十六，天人初耶大覺君。
　　第二十七，天人昇伯仙化君。
　　第二十八，天人昇露大化君。
　　第二十九，天人惠介大化君。
　　第三十，天人宿惠大化君。
　　第三十一，天人宿憂大化君。
　　第三十二，天人疾路大仙君。
　　第三十三，天人慈攝仙施號君。
　　威天大法神呪
　　吾奉威天大法，江河、日月、山海、星辰在吾掌中，吾使明即明，暗即暗；三十三天神在吾法之下，使東即東，使西即西，使南即南，使北即北。從吾，封侯；不從吾，令者斬首施行。急准都天帝君軟令煞攝。
　　夜半換日出第三
　　欲要夜半換日出，可用朱砂二塊，自方徑寸，用爭水磨圓，白膠香，共入絳紗袋內盛之。常安爭處，香花供養。百日畢，常隨身帶之。如用時，獨於淨灘上面東，手持朱砂，念扶桑帝君千褊。須臾，以燈焰明如圓光，夜半大明，所有天下含靈之物，皆得生成。若遇帝君出，或乃用之，尋常不用。
　　晦朔換月第四
　　欲要晦朔換月，用明者水晶徑三寸者，令圓，用楓子篇如月一枝，可水晶大，置於雷木匣中，用白膠香滿填，爭處香燈供養，不令婦人相近。候匣中有白光，即取用之白絹袋盛之，隨身帶。遇用時，只置香卓上，香花淨水。用之。可佐國。軍行前用之，念呪曰：
　　太陽之精，與吾權於法門，明照四域，不得稍有違吾法令。吾奉太陽行度之君敕令煞攝。
　　卻落彗星第五
　　宿夜，見埋者木人處，有人來報天心之事，不得驚怖。後來漸漸近前，不懼持法之人。其桐木人子，每日常在持法人之左右，有天上地下人問國事，預來取報。不得試於無道之士，不比尋常法。不可占，小人避之。念太一飛星呪曰：
　　太一使行，天罡姓名，斬除妖星，當吾者死，背吾者亡，順吾者昌。吾奉北極帝君律令軟攝。
　　迴風滅雷第六
　　凡遇迥風減雷，用棗木、楓木雕回風印，望風、雲、雷、電、雹處，用印迎之。預前，用桃、柳湯浴印一百日，用白膠香浴印一百日。莫令人見，置神堂前，香花供養。如遇大風雷雨，閉炁默念六丁呪曰：
　　六丁急降，六甲齊臨，神通大闡，與吾迴風。急急如帝君律令敕。
　　迴風減雷印式
　　回溪驀林第七
　　諸葛公權曰：先修煉內丹，就行仁義、禮樂、孝養之全。然後，用術渡溪，驀林河海，皆可坐遇。一法，於端午，絕早出門，無人處用草棠作四方壇，一丈二尺，爭蓆一領置於中心，酒、果、鹿脯、蛇肉各五分，面東拜香，款曰：弟子某，今日持誦金翅烏王呪萬徧，助弟子渡過江河、大林、湖海。其酒果各位上，自喫少許，其餘更不得要。返迴家，房內臥一日，至次日起如常。念金翅烏王呪曰：
　　日月合精，吾言鄧林金翅烏王，助吾羽翼，遇林如風，履水如石。吾奉皇人帝君律令敕攝。
　　虎狼伏藏第八
　　虎狼禽蟲之術，乃可卓庵修道，初第未達真理之時。哀哉，萬類陰魂，鬼毒蟲子相魔滅，至使志人不達真理，豈不容哉。如要虎狼伏藏，先持念禁山呪一萬徧。然後，群蟲虎狼跨如家畜，乃可安心進道。日以功成，乃是術家大要也。禁山呪曰：
　　吾是天丁，攝統山神，辟除虎狼，千里之行。吾奉太上律令救煞攝。
　　真人化育法第九
　　河上公據草庵之志，而得化育乘機之理。諸葛公權深達化育之機，乃可穿山入石。今來修道之士，只述吐納運用金精。豈成大術，真可笑哉。如要變化，穿山入石，乘虛跨露，育化萬類。於歲八節日，持念大力神呪萬遍。若要用時，念呪所睹之物，皆可投入。不得尋常輕用，大力神呪曰：
　　啼囉咈啼咕化呿呿育多嚩，大力咈攝仰祈內居娑婆訶。
　　魁罡六鎖秘法竟