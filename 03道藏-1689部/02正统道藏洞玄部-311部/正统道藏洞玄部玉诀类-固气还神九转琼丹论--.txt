固氣還神九轉瓊丹論
　　經名：因氣還神九轉瓊丹論。一卷，不暑撰人，疑出矜唐末五代時期。底本出處：《正統道藏》洞玄部玉訣類。
　　固氣還神九轉瓊丹論
　　固氣還神論
　　夫天地之大德日生，生可保者身。身之源，天之沖氣，陰陽媾精而所成。以否泰返其類，交為泰，塞為否。否久固無成育之理，長久之祚。人能則之，乃可與天地齊體。天地通氣，精神之所樂。凡生之源，精之與氣一者，常存，何慮不生。精氣之為物也，如四時焉，如日月焉，運行則為常，退守則為災。四時不遞運，萬物何以生？日月不交映，萬物何以明？則知精氣非可效之，此大惑矣！．《經》云：流水不腐，戶樞不蠹。搖動為佳，水木尚如斯，而況於精氣乎！．所以精動則長其精，如陽氣長泄，而草木生榮，由火因風而熾也。天地離合，陰陽升降，自然之常道，非物能遣。男女施化，得生之本，孰有棄自然之生本，而能常存。人不則道之根本，乃云固精為長生，此言大為非也。若閉精可以常存，則布囊可以貯水。且精化為血，血化為氣，氣化為精，精氣變化，未始有一常。縱不下施而有益也，返使勞精遊於靈府，邪氣通於命門，為伐命之斧斤，勞精為害靈之栓桔，況世人徒好固精之名，而不知養精之衛。所以固之雖存，終隨氣而滅，長精雖動，則因血而生。血盛顏榮，腦枯髮變，枯盛在中，變形於外。時人皆相睹，不能明之。且固精者，先全其氣，固氣者，先還其精。是以氣全則陽精不虧，精還而元氣不散，故《黃庭經》云：三神還精老方壯。以其精化氣而上騰。氣不固乃精竭，氣返液，而下降，精不還而氣傷。如煎鼎水，初無氣，而為氣者何也？以其下不能泄，遇火所逼然也。既而為氣，氣騰為上，上無所制，則氣散，氣散則涸水。若下不使漏，上不使散，水為氣上，氣復水而下，上下循環，終無有極。是以《黃庭經》云：通利道路無終休。則固精養氣之妙也。時人空知養氣之益，不知養氣之衛，空知固精之名，不知固精之道。氣為精而下泄，養何益也！．精為氣而上散，固何益矣？又《黃庭經》云：能存元真萬事畢，一身精神不可失。故知道也，在於變化。得其道者，在於還轉，變故可還還，轉至九天，德著矣！.
　　九轉瓊丹論
　　夫靈丹之源，稟乎真一之氣，
　　真一者，為大道源水也。水者，氣也；氣者，道也。道本無名，因氣成質，強名日道。以氣結形，形質既分，得名為丹。華池旋運，化氣自然。是故太丹察乎真一之氣，用神水華池是也。
　　數起北方河車，
　　車數共輳，滿三十輻，法則月侯，應三十日。每月六候，陰陽各半，互相　受用。內象二十四氣，氣行一周，丹行一次，起北方坎位，為一陽之首，潛龍伸德之象。
　　定神水之受用。
　　神水華池，但能受用真鉛，若鉛不真，神水無以能受，若汞不真，黑鉛無以能親。仙家所忌雜類，氣不用，是故先定神水，方合真鉛。丹經日：鉛若不真，其汞難住，鉛若有真，其汞自伏。伏為流珠，流珠化為金液，又日金．漿，又日玉醴。已上俱是太丹變化之形，符節使之然哉！故言先定神水，為之受用。神水是大丹之窟宅，其問探其鉛之精者，便是黃芽。收此芽重伸造化，再理生成，鍊至九轉，得名丹砂，得名紫遊砂，得名仙光紫膏，得名金液，得名還丹。斯乃並因神水之受用，得名一之數，變化自然也。
　　水數屬一，含氣滋真，配位而黑，得合真鉛。
　　真鉛金受北方黑氣，水也，且非世問之鉛。與真鉛相類者汞，且非世間之汞也。
　　此鉛藏光隱邇，造化自然。
　　真鉛合五色之象，應順五行，感通造,化，故日自然也。
　　或沉或浮，能有能無。
　　《金虎元君赤龍訣》日：況浮恍惚，渺邈如雲，其問有精，有以經綸。似有似無，難辮素真。且真者，謂得一元氣，為化為芽，此芽與鉛異俗也。謂已結得真鉛之花，透出鉛上，修丹之士，多不得此華，錯認世問黑鉛，結鉛黃花為芽，誤之甚矣！．此華名神光流珠，一名金華液，一名黃輕，一名神符白雪，一名黃芽。仙家最密此意。蕭侍郎《大丹歌》日：千年只為祕黃芽。此芽在鼎，若符節應侯，如聖如神，數般元象，並同天地造化之大功神運也，實非容易。獲玆芽者，已入神仙之鄉矣！.
　　斯乃論大丹之要妙，定神水之幽元。且見今之鍊藥，擬效長生，殊不知靈丹之源，妄求朱汞。自古高真，不無仙經及丹書洞文，眾仙內禁之訣，莫不先明水火神水，後理生成法象，五行乾坤互用，始自從無入有，返歸於無，還返數終，神丹自備。數還又返，數返又還，隨日月之虧盈，順五行之情性。且如十五十六，月正圓明，丹亦氣盛光明也。．月將虧，月首又生。生者，謂生一氣也。准前圓明，而又攝伏九還七返，此之謂也。
　　九為元陽之始，七為太陰之初，陰陽對用無窮，故名日道。
　　又仙經日：還返既不差，精凝不飛。若以砂抽汞，鉛霜取芽，八石三黃，五金雜類，此俱不是大丹之源。只可以法制添變為寶，濟貧助道，散接孤危。若將此頑滯為丹，又何得！．仙經云：朝服一刀圭，暮可生羽翼。料玆頑質，寧有此功！．痛哉1．甚矣！．又仙經云：紫遊華蓋丹，一銖度一人升天。元陽君日：無質生質是還丹，凡汞凡砂不勞弄。且無質者，神水華池也，有質者，神水氣結也。大丹感乎神水，受氣而生，因氣成質。
　　河上公曰：惟恍惟惚，其中有一，經營立化，因氣成質。此之謂也。
　　仙家定水為宗，化氣結子，子母相戀，名為大丹。子受氣而成形，丹稟水而立質。玆明受氣而生，斯乃仙家共禁之訣，未嘗輕泄天機，重難也。水雖有形，終而無質，神仙以法制之，升而復能生質也。
　　昇則鼎中陽氣上騰，降則壺中陰氣下結。
　　斯乃明論虛無之氣，結而成丹。
　　虛元者，棄籥中盛受二氣是也。二氣者，一陰一陽交媾為道，故日一陰一陽之謂道。
　　升降既以得度，虛元靈質自生，故日無質生質是還丹。陰真人日：造化成形，便是無中之有：陰靈託質，方知有中日無。
　　言逐月開鼎，浴丹之時，添合青龍，沐浴白虎，混然無質，不見其形，故日有中之無也。
　　然則須憑漏刻，反算五行，綱斗遊璣，進退合度。其或遇進水進火之時，俱在午前分漏，焚香勿絕，仰告上真。乾火盛明，恐鼎有失，不可暫拋藥堂，專聽龍昤盛位之聲。審察陰陽，調理之候，或聞雄聲稍武，暫開午門。
　　午門以上有巳門，是絕乾之火；雄武難當，暫開午門，是納陰之火，以陰制陽之氣，徐而清幽之韻氣和也。
　　微通火氣，其聲清幽，徐而速掩，又恐歇氣。多時節滯，神丹變化，其或遇進水退火之時。
　　時在娠卦，一陰而仰五陽，坤元亨利，萬物質生，承順乎天，乃終有慶。
　　履霜堅冰，陰始凝也；盛暑雷震，恩以威襲，芽體漸成，修養無失，漏應二更，正自復吉。
　　大易日：配陰為陽，主道之樞機，伏藏為虎，履霜光耀。堅冰寒沍，此時丹化凝液也。
　　神水已變，大道功全，造化既成，黃芽有質。鍊之九變，靈質可觀，號日老芽，以玆方熟。
　　此芽鍊至九轉，或如斕鍾乳，疊石嵯峨，科斗方勝，文絲瑪瑙，玉柱玲瓏，別有靈異之象。直候九轉變化將足，收為大藥之基，而後鍊還丹。
　　《太一真人玉壺頌》 日：十月雪飛霜又濃，黃芽內熟色顯顯。修丹若見黃芽熟，安得不思金虎龍。
　　思金虎龍者，即是黃芽已熟，再思鍊大藥為丹。龍虎者，是金丹之號，此芽雖熟，為是孤陽之芽，陰陽未足，未堪為大藥。重配青龍白虎，方為大藥。《參同契》云：孤陽之芽，未可獨立，水合陰陽，方為大藥。
　　此芽始自還丹之基，本大藥之根元，莫不重開造化，再理生成。合丹之水須澄，直候月餘方用也。
　　合丹之水，但澄之月餘，慮其塵濁，丹無光彩。以金銀寶器盛之，勿令塵入。合丹之水，水有輕重軟硬，應漏即知輕重。重可用，謂通陽脈石泉也。
　　太上曰：天得一以清，地得一以寧，．萬物得一以生。金丹運化，理之自然，得一者神水，故曰神水華池。神仙抱一之道，沖融受氣而生。且水性純陽，形則純陰，百斛入於釜中，煎而乾之，顯玆無質也。一潤及於大地，萬物生焉。其有質也，斯乃明顯盜氣而成質，水也。物尚盜氣而生，金丹祕在神水，故曰金丹之衛百數，妙在神水華池。此訣天誠甚重，而人莫知，所以金丹得水，芽兆玆隆興，豈不從無形而立有，神水也。若以朱砂抽汞，鉛花取芽，氣類不同，無由合道，而況明分刻漏，顯配五行，晝夜艱璣，應運符節。
　　符節者，應十二時，時下之數，應漏直符節，變大丹五色之光彩也，全由、符節使之然也。
　　無拋左右，察聽吟聲，時候稍差，前功恐失。真人有言日：且如金液之丹，須是含津負液，消化為漿，故日金液。若以朱砂為汞，水銀結霜，又何金液之有哉？斯乃學無稽古，誤體經綸，以意自裁，遠道背德，萬家傾產，無可成。實謂世愚，孰能開悟。夫修丹切須認得真鉛，然後經營造化，若不知靈丹之宗，徒費財寶。廣成子日：若修上清神丹，其或得根得源，知水知火，明藥物之銖兩，應刻漏之元功，如是則法天而行，盡無不成矣！．故日天地變化，聖人效之，天垂萬象，聖人則之。且如脈周一身，漏行百刻，時隨漏應，以刻定時。漏既不停，丹隨時變，丹變合度，應刻順時。時既不差，已合天道，天時相應，造化有歸，名曰還丹。豈不是法應乾坤，運馳日月，三才得備，四象成真。始自虛元，從無制有。且如定節分氣，大凡五日一候，運化變遷，故日後五日，雀入水化為蛤。後五日，野鸚入水，化為蜃。理丹元，象造化，亦同後五日，神水，冰丹形一，斯乃天人共化，律曆同遷。且如今日直符，發揚復卦，行水火大數，合乾坤二爻，管十二時時數之內，有陰有陽，有明有暗有動有靜，有進有退。綱斗遊璣，周行一市，隨卦變遷，五色流光，天人共愛。此訣外鐫金簡，內可存心，非聞流俗之耳。仙戒云：天門開，地戶裂，聖人機，勿妄泄。又何輕論哉！．丹書云：若得藥源，萬一成矣！．成必利眾。
　　此藥得成，有全家技宅之功，非獨一人升舉也。
　　且見今人鍊藥，雖有其言，而無其實。朝朝說藥，日日言丹，究論真源，罔知妙旨。如斯焉能利眾而全家升舉者哉！．仙經云：不得藥源，．一身難成，若明神水，全家歸真。
　　丹書云：神水聖石，一龍一虎，二物之宗，神仙為倡。
　　得者日學日新。
　　言得藥源，經營有信，一月一合，開鼎沐浴，觀丹顏色，漸睹幽元，轉資開悟，其道日新。
　　權道守一，
　　權道紀綱，妙在守一。起甲之算，春令發萌。經云：三一之道，天地常以時消息，巡歷后土，歸于中官，中官數五。丹書云：三五與一，天地至精，可以口訣，難以書傳。大丹之要，非數莫之能成，神水華池，非真不能合其道，守一始為道之紀綱。
　　皇天無親．
　　上天並養萬物，愛人最深，元象天機，靡不出察。道成德就，感激玉皇，惟善可親，皇天是鑒。
　　我命在我，
　　非天致我有其生，非天促我無其壽，漩璣白日，可養紅顏，可學長生，可以力致。
　　非丹不仙。
　　人身百餘斤，何以輕舉！．若非金丹，無由滌蕩。神藥一化，反老為童，位列真人，名標玉籍。與天同壽，與地齊休，故日非丹不仙。
　　鍊之可久，
　　運造神丹，非一朝一夕之功，几九轉、成芽，芽九轉成丹。並于造化，須出名山福地，晨昏資備，同道數人，藥室壇鑪，穿砌井電。晨昏朝謝，勿起囂心，志命歸真，神明如一。豈非容易？歲久方成，故鍊之可久也。
　　餌之長新。
　　服藥之後，三尸九蟲漸退，還精補髓俱全。暗室夜光，童顏日盛，精神爽異，道氣光祥。五嶽靈真，自來朝會，魂神徹視，玉髓金身，遊戲仙都，長新極樂。
　　數通即化，
　　五行大數，通運四時，律呂既終，靈丹自化。
　　數極乃神。
　　陰陽莫之能神，陰極則陽潛，陽極則陰伏，二氣互用，道之自然。極者窮變也，故日窮變已盡神，因神以明道，陰陽數極，叉然而成矣。
　　獲玆天機，
　　天下之能事，莫過於道，道之妙不過於丹理。丹理之妙，不過於氣，氣化有形，不過於數。數造金丹，三五與一，保玆天機，神仙事畢。
　　永列真人。
　　世有傍通雜衍，何啻萬端，若言永列真人，一粒還丹升舉。
　　固氣還神九轉瓊丹論竟