靈寶眾真丹訣
　　經名：靈寶眾真丹訣。撰人不詳。篇內提及『瓜州黃礬』，當出矜唐代。內載煉服外丹法訣八種，一卷。底本出處：《正統道藏》洞玄部玉訣類。
　　靈寶眾真丹訣
　　還魂丹法並序
　　夫人生稟於五行，拘於五常，則為五味之所賊，八風之所攻。爰自飲乳，至於耄年，莫不因風而喪命。或多食而過飽，或失食而饑，或飲啜大多，或乾渴乏水，或食鹹醋，或啜酸辛，或畏熱當風，或惡寒親火，或庭前看月，或樹下乘凍，或刺損肌膚，或撲傷支體，或時餐燥藥，或時啜水漿，或久絕屏幃，或日多施泄，自此風趨百竅，毒聚四肢，遂使手足不隨，言詞賽澀。或痛鑽骨髓，或痺襲皮膚，或癢甚蟲螟，或頑如鐵石，或多痰唾，健忘，好瞋，血脈不行，肉色乾瘦；或久安床枕，起坐須臾；或頭面虛腫，雖活如死；或總無疾苦，卒暴而亡。男即熙引其風，女即
　　風隨其血，未有不因風而喪命者也。世人不能治其風，但以藥攻其內，安有風在五臟六腑之中，四支百脈之問，而湯飲之類，曷能去乎。假令相疾而醫，用藥乖誤，雖《難經》、《素問》，三世十全，欲去沉綿，其可得也。
　　余久居太白，抱疾數年，萬藥皆施，略不能效。後有一翁，遺余此藥，服都五粒，疾乃徐除。稽顆叩天，求其藥法，然肯傳授，為誓不輕。余故錄於身右，置諸靈室，後人得之者，宜敬之。無或輕傳，自貽殃咎。但依法修鍊，何慮不神。
　　夫炙藥制燒藥，燒藥制煮藥，煮藥制生藥，生藥使煮藥，煮藥使生藥，生藥使炙藥，炙藥使燒藥，遞互相制，遞互相使，君臣俱具，父子固全。後遂得陰陽，各有其緒。陽藥制陰，以引其陰。陰藥制陽，而引其陽。此藥但不能制致神仙，得之者但服一豆許，則壽限之內，永無疾矣。如己患風疾，及撲傷肢節，十年五年，運動不得者，但依法服之一粒，便效。重者不過十粒。有人卒亡者，但心頭未冷，取藥一粒，以醋調一粒，摩臍中一千餘下，當從臍四面漸煖，待眼開後，熱醋下一粒，入口即活。但是風疾，不拘年月探遠，神驗，不能具載其功力。每丸如芥子大，日曝令乾，收之。凡疾人，不問年月遠近。先以紅雪，或通中散茶，下半兩。如或風澀甚者，即服一兩，良久，以熱茶投之，令患病人瀉三兩行，依法潑薑豆湯，下一粒，當以他人熱手，更互摩之患處，良久熱徹，即當覺肉有物如火，走至痛處，所苦當時已失矣。一二百日及一年內，風疾下床不得者，服一粒後，當時便可行步，一如不患人。至重者，每服瀉後，服藥一粒，後歇三五日問，依前服紅雪，先瀉後服丹藥，但每日服不過一二十粒，平復如故。打撲傷損多年者，天陰即疼痛，動不得者，尤驗，只可一兩粒。服此藥多者，疾愈後，藥力當伏腳心下，男左女右。但有所苦，發心念藥，隨意則至。此藥神驗，功效非智能測，其法如後。
　　金薄二＋四片　光明砂一兩一分，研如麵。以禱麥灰汁煮三日淘取秤雄黃三大分，研如麵，醋煮三日，淘取秤　石庭脂三大分，研如麵，酒煮三日，淘取秤　牛黃　麝香　脰腦臍　虎骨龍齒已上各四大分，研如麵，生用　陽起石　磁毛石　紫石英　自然銅　長理石已上各三大分　遠志　巴戟　玄參　烏她　仙靈脾已上各五大分青木香　肉豆蔥　鹿茸如乾柿者　肉桂已上各六大分延胡索木律各三大分
　　右將石流黃、雄黃、朱砂、自然銅四味，同入一瓶子，用金薄覆籍，不固口，以火炙三日，火常去瓶子三寸，不得甚熱。又將陽起石、磁毛石、紫石英、長理石四味，同入一瓶子內，以金薄覆籍，灰埋瓶子一半，歇口燒三日，第一日火去瓶子二寸，第二日火去瓶子一寸，第三日以火簇瓶子，至夜火煆通赤，無火毒。
　　右將鍾乳十兩，以玉礎研七日，如麵即住。用熟絹袋子貯，繫定頭邊，懸於鍋中，煮以水二斗，煎取一斗，內取鍾乳水，三合研生犀一千下，將此水別收貯。候入皂莢仁時，同研用。又將其餘鍾乳水，煎前遠志等五味，仍加蔓荊子五大分，拍碎同煮，令水至七升，去滓用。又取此藥水，煎青木香等四味，至四升，去滓。又取藥汁煎半夏炙以揚洗了捏破。當歸細到。二味，各一大兩，煎至三升，去滓澄沘淨。又用地黃汁一升，無灰酒一升，童子小便一升，此三味與煎藥汁三升，都許六升，於淨器中，文武火養成煎，候至一升，即下諸般金石藥，攪勿住手，待如稀粥，即去火，下牛黃等五味生藥末，熟攪令極勻，即下皂莢仁炒其子，打取仁。杵為末，秤取六大分。龍腦二分，於盆內研如麵，入藥中。並所研犀角汁，同入於乳缽中，令壯士研三千下，候極稠，丸如芥子大，不得大。此藥功效造化無殊。又此藥就後分為三大分，如品字，取一口即一分也。又加鍊了芒硝一大兩，差為破棺丹芒硝，即上好蜀硝，有鋒錯者即得也。於跳子內，火上鍊令汁盡，取為末，入於藥中。或有暴亡，不問疾狀，但肢體未變者，可破棺打齒，熱醋滴下一粒。過得咽喉即活，十救八九。其丸如蒙豆大，餘藥並依歌訣。
　　流黃砂隔銅居上，即前四味石藥依此次第入瓶中，依法用火炙。磁起長排紫作頭。即後四味石藥，依此次第入瓶中，依法用火燒。金上下三中各二，煆前藥，用金薄，上下各三片，中心各兩片隔定石藥。紫燒銅炙滿三休。用紫石英者，瓶子即燒之。用自然銅者。瓶子即炙之。各一日止。乳烹四五同歸一，烹即煎也。用鍾乳煎前二十味，以二斗水，煎至一斗，是歸一也。取一仍須十一修。再將前煎者鍾乳水一斗，煎草藥十一味，故云十一修也。煎到三時還要出，即煎至三升也。地和童酒一時句。地黃、童子小便，酒三味是也。若火石歸安靜室，是去火入石藥也。待如肌肉五生稠。肌肉和入體也，五生即牛黃五味是也。別盛三合中問水，外邊千下轉犀牛。此即用鍾乳水磨犀也。
　　紫金丹砂法
　　上好辰錦光明砂半斤　曾青三兩　葉子雄雌黃二兩右已上並用鐵鑰匙，打如皂莢子大。取一瓶子可受一升者，以三般物，以鹽膽煮之三七日，常如魚眼沸，不得令溢。取一顆砂出，以水洗，向明看之，如金色即止。如有赤黑暈，更煮七日，將出待乾，更於火上，炕出陰黑了，入櫃。
　　盥花二斤　硝石一兩
　　右已上於瓶中燒成汁了，搗碎，更燒了，細為末，築成櫃了，即下曾雌一重了，以鹽末填築平，去口三分已來，封之以布，磨瓦子蓋頭，用六一泥固濟，泯抹令斷縫。訖以四兩火，養七日。六兩火，養四七日。半斤火，養二七日。三斤火煆。待玲出，以黃牛乳，於竹筒盛，用黑豆飯蒸三遍，入寒泉三日，更去飯上，蒸出陰黑。細研，以楮汁為丸，丸如黍米大。每日三丸，酒下，治三十六種風偏，治筋骨風狂，風角弓風，腎藏風熱，毒風，一切冷風並消。久服肌膚毛髮皆變，延年益壽，身輕，其功不能備錄。只可取四兩，依前入櫃，先布曾雌，即以熟砂、生砂層層鋪盡，四兩生砂了，以熟砂，次曾雌，即以櫃末蓋之，依前固濟，養火四十九日。畢，重重依此，長以四兩，將為母也。
　　金碧丹砂變金粟子法
　　治一切風，延齡駐顏，治萬病，兼化寶。
　　法曰：先將泥毬子，泥用黃丹、白土、瓦末、盥、醋沒，用蠟為胎，不得令有微隙。陰乾，傍邊安孔，去蠟更燒過。即取好光明砂，研搗為末，以紙卷灌入了，以一大蚯蚓和毬子泥，搗泥令爛，卻固濟孔子。待乾，更打一鐵環子，安於鐵鼎子中安置，鎔鉛汁入鼎中，其上可二寸已來。即以糠火養，長令鉛軟為候。如此一百二十日，加火，取出。更於地上，以火斷過，候玲出之，其藥如青紫螺子，揀取黑末不中。分藥一半，以青內筒貯，用牛乳蒸五遍，三度換乳，乳皮堪療奸贈。取出，入地坑子中，三宿。細研，以粟米飯為丸，丸如粟米大。年四十，日一丸。年五十，日二丸。年六十，日三丸。其功力更別，不得多服。治一切風，延齡駐顏，治黑益顏色。餘者細末，於甘鍋中，用好黃礬一兩，以砂末上下布蓋，固濟頭乾了，灰火中養四十九日。以大火緞，候玲開，皆成金粟子。取鼠尾一寫，輸三兩，用半分真庚者，先於甘鍋內鎔引輸，乃下三四粒子粟，便化為真，真西方也。鑪長用火三大兩，將此去鼎中盛毬子，一切臨時，取毬子大小，其毬孔頭向上，安在鉛鼎之中。
　　羽化河車法
　　光明砂四兩，棟取如皂莢子大  瓜州黃礬半兩
　　右已上，取三年米醋拌細，研如泥，將用一一裹其朱砂，待乾。別取上色西方庚半兩，打作薄，剪作小片子，更裹砂了。然後取武都上色雄黃一兩，曾青一兩，細研，以左味煎似膠調，將雄青末捻成小餅子，將裹前砂，待乾，搗靈醋為膠泥，更裹一重總了，直放待乾。用真鉛為櫃，排鉛8lJ 有法。更燒三遍，三遍須搗篩如法。取鉛銀六兩，打作合子。其合子須相受處口，拒深下二寸四分，深廣上一寸二分，亦然。即取真鉛鋪於合底，可二分，即排砂如蓮子樣，更以真鉛蓋，更鋪砂，重重取盡了，即以真鉛蓋卻取滿合，卻先打銀束子束定，六一泥固濟，待乾。五斤盥，用硝石鍊過兩度了，細搗羅，取鐵鼎可容得，前合稍寬者。實其盥，搗於陷合處，是為外櫃，以鹽填持了蓋卻，鐵筋貫定固濟，待乾。掘一地鑪，深一尺六寸，闊一尺四寸，以馬通火、糠火，燒四十九日。開鼎，以鐵筋撥盛櫃，看銀合櫃變為金色，即去火取出。如未，更燒七日取出，待玲開合，剝下黃礬及雄青，留著取一粒，細研，水銀二兩於鐺中，微火取藥，半小豆大，糝上便乾鍛成寶。且惜莫用，此為第一轉。
　　別取光明砂十二兩，研碎，和前伏火砂同研。依前用好醋煎搜成團，取前內櫃。細搗羅築為櫃。即取前剝下黃礬，細研鋪底了，安砂團，更以蓋子上了，便著櫃末填滿，依前法固濟，待乾入鼎，別泥鑪，著草灰半斤，火養一百二十日，以大火煆，出鑪取藥，如前當成上色西方，此名第二轉紫金河車。
　　若要伏食，出毒，入寒泉一月日，卻以乳蒸，用楮汁為丸，丸如粟米大，延齡，治萬病，每日服只可一丸。若志心盡一兩，壽年五甲子。神祕不得，偶然輕泄，傳無道之人，受其殃。
　　別取光明砂一斤，細研，以左味拌，取一甍鼎子可貯得藥者，將拌砂築成外櫃，將前伏了砂，細研醋調泥櫃內，乾了，著汞八兩，以二兩火，入鑪養一百二十日，成紫金。不宜用，先將投名山，告上玄，書名仙籍也。其神室收取，要用時坐於灰中，著汞六兩，用二兩火。養一伏時，真上色西方也。此名第三轉神室河車。
　　金華黃芽法
　　生銀芽半斤　生汞半斤
　　右鎔芽與汞相入，狀若銀膏。如欠，將濕銀添滿本數，即取湖南通油瓶子上好者，受得二斤者，令貯得前藥，令其裹面寬轉，即通身固濟之，令頭平，使要返覆安之。更取一瓶大於前者，可貯得上瓶，為外櫃，不固濟，權著物蓋頭。即放三釘上，以諍泥用麻筋作鑪，鑪須三段作者，象三才。中層著三釘橫安，亦得下開二門，前後著二門，前面大門，高四寸。後面小門，可一寸半。其鑪下火可三截，長四寸，常著灰蓋上。如進火時，但炭上安中心即得，用炭團更好。其火還從十一月發火，如此可十月後，一年內須六十日武火，似大些些子。其上須著一盆覆之，開一星露，可大一寸，從半夜子時，其藥瓶頂向上，午後轉上卻下，至夜半依前轉，轉內瓶，外者不轉。轉了更須覆蓋。鑪上一層，其鑪似飯形，其上星露，從半夜將片紙掩之，至時除之。如是火候調順，不失節度，即是晝夜各一封，至五月足，秤看欠添，汞滿應數，成為一塊，謂之成形。即破瓶取之，搗研淘令細，水飛曝盡令乾。更依前入新汞，可三分之一，按藥令平，不用固濟，依前火侯，養待一月滿，更出淘洗畢，待乾，更養通前。都滿十月，其藥上有點化朱砂，此是藥精，出母胎上，可半斤，作褐色，已伏火也。收取別器貯，六十日武火燒畢，出赤色奇絕，出火毒，服食可長年益壽，其藥不可具論。其火得十月足，火似大，便化作液。更須緩火養，更得依舊，其藥本母，依前生汞半斤，養一月，更出母面上，還似褐色，養可一年。收前件藥，便作世利，伏火也，爛白。如要世利，可月月添之。若得九度添汞，養之一斤，神妙，與世長存，兼治萬病。云此是九鼎丹，功成上升。《 參同契》 云是金華，曾云是外丹。此甚祕訣，蘇臺一兩人得之，不得輕泄耳。
　　幾公白法
　　太上憫學士之困窮，上士之未遇，述之為號，以助術人，故顯此方。
　　白虎三＋兩　太陰玄精十二兩　礬石十二兩　胡粉八兩
　　右三物搗研成粉，以左味和為泥。先捏蠟八兩，作鸚子形。即以藥泥塗蠟鸚子上，令遍。以甘土泥藥上，令周雨，泥令厚半寸許。頂上開一小孔子，如豆顆許。然後曝乾，火燒去蠟，安前
　　玄武於孔中，還以藥泥固鸚子孔中，其還以藥泥固，然後緩火，鍊七九日，玄武俱乾，其色如銀，此名銀精。取此伏精一兩，入熟銅一斤，盡化為泥，名制伏之法。若藥物不伏火，入銅鐵俱失紀綱，即不成制伏。八公號幾公，白者是玄武之別名。伏了之物，能入也。即不任服食者，何也。此是變轉之法，非真玄妙之門。幾白者，是汞鉛。能白者，此變伏。故八公號日幾公白也。更有油醋煮之法，具別方。
　　九轉鍊鉛法
　　訣用鉛十斤，汞一斤，以器微火鎔之，用鐵匙掠取其黑皮，直令盡。每一遍傾在地上，復器中鎔之，凡如此九遍訖。即下汞，即用猛火熬作青砂色，如散即糠醋灑之，即變為青砂矣。更於一鐵器中成醋，傾砂醋中訖，用鐵匙研令熟。又醋烹添，取鉛黃於瓦上，令乾，取黃牛糞汁，並小大麥緬亦得，和所熬青砂作團，如鸚子大，或作餅，日曝乾。一本云：陰乾。於燎鑪火上，排鞘袋吹取鉛精，名鉛丹。其性濡，更著器熬令至熟，其色盡赤，又出醋中研令至熟，澄著瓦上使乾，於器中熬令熟，紫色。又別以一器，取好酒一升，下赤鹽二兩，和投酒中相得，即取紫色丹。一時寫著酒中，待玲出之，此即名九還鉛。九為丹名，日九轉紫鉛丹也。
　　神化金丹法
　　亭汁三兩  山池石鹽二兩，亦研細如緬  伏火北硫黃一斤通明者，研如粉
　　右三味藥，並同相和令勻。便取鐵合，用米醋研上好香墨，濃塗鐵合內三遍，候乾。便入此三味藥於合內，以文火逼合令熱，候藥化為汁，出盡北亭陰黑，住火候凝玲。便用硝石四兩，細研如粉，入於合足內實按，上以枯紙封定，合足，候乾，方入於鼎內，用法泥固濟。其法泥用鴉門代赭，如鸚冠色者，左顧牡蠣、赤石脂等三味，各細搗研如粉，入伏火北亭汁，勻和，入臼內杵一千以來，方用固濟相合，并足周迴，唯務堅密為妙。合鼎上用鐵關關定，切在緊密。候陰乾，便取鉛三斤以來，於跳子鎔化作汁，用小鐵杓子抄於合足四面，候勻遍，又更消鎔鉛汁，漸漸灌於鼎內，直至鼎滿合上二寸以來，便選成合日夜半子時起火，初六兩，日加一兩，至六十日滿足。候藥鼎玲定，用小鐵鑿子鑿去黑鉛，開合取藥，真如金色。便入於乳缽內，細研如粉。
　　北亭砂三兩白明者　以黃蠟一分半，鎔作汁，拌北亭令勻
　　右作一團子，以紙裹。炒風化石灰一斗，用一甍罐，先將一半風化入於罐內實築，內剜一坑子，安北亭於內，上又將一半風化蓋，准前實築。初用火三斤，以來養，漸漸加火至五七斤，三伏時一弄，十斤火煆通赤。火盡候玲，取出，用生絹袋子內盛。又掘一地坑子，可受五七升，滿添水，候濕盡水，安一細甍碗於坑子內，上橫一杖子，懸釣北亭袋子於碗上，更用一瓦盆子合蓋，周迴用濕土擁盆子，勿透黑，三伏時並化為水。取此水，拌調前件二味藥。
　　上好庚一十兩　汞五十兩
　　右貯於一罐內，常用火煖，將庚燒令赤，投於汞內，用柳篦攪，化盡為度，用靈花三斤，與金泥同研唯細，便入一大鐺內，令勻平，上用勘一盆子蓋鐺，以泥固濟，周迴令密，慢慢火，卻令汞飛上，以汞盡為度，次用煎湯沃盛花，候盥味盡為度。其庚粉於盤內，日曝乾，後細研，入在藥內。
　　雄黃八兩，如鸚冠色者，研如粉　雌黃八兩，通明葉子者，研如粉　戎盥四兩，研如粉　金粉十兩
　　右五味藥，並細研如粉。別換鼎，合一依前法，用米醋濃研香墨，勻塗合內三遍，乾後，入藥於合內，還用文火逼合，令藥作汁。一依前法，用硝石四兩，細研如粉，安在合足內實按，以緬枯紙封定合足，便固濟合蓋，入於鼎內，准前法泥固濟合足，合上用鐵關關定，候陰乾。一依前法，先取鉛三斤，於姚子內鎔作汁，以鐵杓抄在合足四面相，次更鎔鉛汁，漸漸滿鼎內、至合上二寸以來，一依前法，選成合日夜半子時起火，火候准前，初起六兩，日加一兩，至六十日滿足。候鼎合玲定，用鐵鑿去黑鉛，取合，其藥當作紫金色。每一分於乳缽內細研，可制汞一斤，立成紫磨黃金。此非人世所有，是神仙祕授，若於助道，須知足乎。
　　汞一斤　藥一分
　　右於新鐵跳子內，藥置汞上，用茶碗子蓋，固濟如法，安跳子於火上，專聽裹面滴滴聲，即將跳子於水內淬底。如此十數度，其汞已伏，炒如黑鉛砂子，別入甘鍋銷輪，當為紫磨金。其於變化，不可具載。
　　靈寶眾真丹訣竟