太上淨明院補奏職局太玄都省須知
　　經名：太上淨明院補奏職局太玄都省須知。原題高明大使神功妙濟真君許放陽釋。一卷。底本出處：《正統道藏》洞玄部方法類。
　　太上淨明院補奏職局太玄都省須知
　　高明大使神功妙濟真君許旌陽釋
　　太玄都省者，乃玉皇上帝專達之府。府有文林、武林二品官。文林掌文章、簿書、禮儀之事；武林掌誅邪殺伐之事；並以行道法人，依功績叙遷。生曰遙勳，死為正授，此常格也。如生有奇能異績，名係玄譜，真聖叙用者，常以正授。或以福履叙用者，魂神寄階，夢判天法。其有宿在鬼神科籍，陰掌天憲，聞聰見明，心與天齊，神與陰會者，正授委任，各有品第。歲有稽考，一歲則入於洞神文堂。
　　－文林
　　知太玄都省使。　太玄都省節察使。
　　太玄副統使。　　太玄使。
　　知太玄都省事。　太玄都省令。
　　太玄都省判令。
　　已上七階，以上元一品仙官，充受都統大主使。
　　太玄都錄。　　　太玄總計。
　　太玄史令。　　　太玄左右典史令。
　　同會太玄都史。　同會太玄左右史。
　　太玄典左史。　　太玄節檢。
　　太玄典司主計。　太玄典司佐計。
　　已上十階，以中元一品仙官，充受省使節令。
　　太玄都主吏。　　　太玄司主吏。
　　太玄直吏。　　　　太玄判吏。
　　太玄典司吏。　　　太玄典吏佐。
　　太玄典司佐吏。　　太玄都典佐。
　　太玄典司通吏。　　同食太玄典吏。
　　太玄稽斡。　　　　太玄都省謄籍。
　　太玄左右司典計最。太玄都太判官。
　　太玄左右判官。
　　已上十五階，以下元一品仙官，充受都錄十司節使。
　　會書太玄都省事。
　　同僉書太玄都省事。
　　已上二階，謂新入局。
　　－武林
　　太玄都省大總監。　太玄都省少總監。
　　太玄都省監副。　　太玄都省上勾功。
　　太玄都省節制局長。
　　太玄都省大察姦騎吏。
　　太玄都省少察姦騎吏。
　　太玄都省中勾功。太玄都省下勾功。
　　已上十階，以上元一品仙官充。
　　太文都省上監功。　太玄都省下監功。
　　太玄都省上直。　　太玄都省下直。
　　太玄都省大靈官。
　　太玄都省靈官衛郎。
　　太玄都省靈官佐郎。
　　太玄都省管轄中郎。
　　太玄省管衛中郎。
　　太玄省羽林司衛中郎。
　　已上十階，以中元一品仙官充。
　　太玄省都幹。  　太玄省幹局。
　　太玄省指使。　　太玄省總文。
　　太玄省總使。　　太玄省祇應。
　　太玄省門下指使。太玄宣毅衛郎。
　　太玄贊宣丞事。　太玄宣毅衛佐。
　　太玄贊宣丞佐。　太玄都虞候。
　　已上十二階，以下元一品仙官，充右武林，並隸都錄。
　　差使文林，自主史而下，每司一員。差使武林，自上監功而下，每司一員。
　　太玄司局
　　太玄都錄。玉清宮內，掌管天下奏事，通昱奏牘、諸仙出身文籍，兼都刑，掌犯死刑籍事。
　　祿等院。掌人物生死事。
　　延生院掌人壽籌事。
　　治職院。掌天下法官考第事。
　　天道院。掌天下修行人事。
　　陽德院。掌天下德事。
　　陰禍院。掌天下惡事。
　　仙鬼院。掌鬼神昇遷事。
　　天兵院。掌三界兵馬事。
　　根料院。掌人物受用事。
　　罰壽院。掌人枉死事。
　　黑獄院。掌法官罪犯事。
　　仙籍院。掌諸總籍事。
　　通呈院。掌天下奏名事。
　　磨勘院。掌四天磨勘司事。
　　宮廟院。掌天下祭祀事。
　　天雷院。掌天符事。
　　天雨院。掌天下雨澤事。
　　散仙院。掌諸法子出身事。
　　兵局院。掌兵符死亡事。
　　檢察院。掌上界神仙功過事。
　　天仙院。掌諸天奏牘事。
　　諸法院。掌十洲三島事。
　　招文院。掌上降到法律事。
　　刑制院。掌犯死罪刑籍事。
　　延祚院。掌國祚君王名姓事。
　　陽官院。掌陽界人世官事。
　　陰官院。掌陰界地府官事。
　　義成院。掌錄天下行孝事。
　　清節院。掌録清節事。
　　照臨院。掌五星諸文事。
　　都刑院。掌陽間刑獄事。
　　司命院。掌人物註生事。
　　天樞院都省官格須知
　　一文職
　　此職以行道術、奏牘、行法有功人充。
　　真公。　真伯。　真人。　真官。
　　真佐。　仙伯。　仙官。　仙佐。
　　已上謂之上六職，各有祕字。
　　金鑾殿。　五神殿。　定光殿。　太微殿。　紫微殿。
　　已上謂之三等帶勳，有曰學士，有曰釋文，有曰謄籍。又有祕字使。如曰仁毅之類。
　　乾靈閣。　坤成閣。　天使閣。　會文閣。　中和堂。
　　已上謂之三等閣職，有曰學士，有曰謄籍，有曰釋文。
　　明節堂。　明樂園。　會仙園。　瑤池。
　　已上謂之三等聖符，有曰差使，有曰指揮。從此止，謂之破格，並係天符特賜。又有格外，如三清、左右承旨使、大使、玄都官、太微官、紫微宮諸壇等。
　　尚書、學士、釋文、謄籍、判官之類。此係上天出出誥。
　　三都御史。玄都、清都、神都。
　　三十二天上相。
　　五部尚書。
　　三十二天判官行壇。
　　五部判官行壇。
　　諸司録事。如七十四司小判官。
　　諸院判官。如驅邪院判官。
　　諸司會書。如同管右判官。
　　押司一百二十階。如考照押司。
　　已上謂之入調，以年勞有功還轉，並係都司注擬奏名，取旨出誥。
　　一武職
　　此職捉殺有功，如伐壇、破廟之類，及生為人名將兗，或係文職於文字有過人降入。
　　將軍。統軍。領軍。使者，將。
　　已上謂之上品五職，各有祕字。如六階六職。
　　五童君。五童。十方部署。轉牒使。
　　已上謂之四等親兵，又有祕字使，如日控鶴使之類。
　　直劍。直印。直符。直節。直旌。
　　已上謂之五等帶宣，皆上有九天字。如文階聖符。從此止，謂之破格，並係天符特賜。又有格外，如三清、大力君、大力、天丁之類，係上天出誥。
　　四聖指使。三天指使。如五童男已下指使。
　　四聖總文。三天總文。
　　四聖總領。三天門下祗候。
　　三天門下指使。五嶽宣毅。
　　城隍贊宣。　　五嶽虞候。
　　城隍管界使。散員一百二十階。
　　太清考照院散員。
　　已上謂之軍將，以年勞有功遷轉，並係都司注擬奏名，取旨出帖。
　　右在前天職文武等，在生有功，轉職遙授，死後正差，供職三等。攷功生死，各依次補入。
　　天樞都司諸科律格
　　入官格
　　孝悌忠節，精修行持，陰功陽德，有大勳
　　勞在天地人三界者，隨出身，入文武資
　　格。次第昇，有見在遙授，有死後超注。
　　祕字格
　　一文職共三品：四字、三字、二字。
　　一武職共三品：六字、四字、三字。
　　已上各以字少為上等，多為下等。
　　祕字驗出
　　忠勇才謀孝宣慈惠廉正等平節威義文應妙德武華幽皓素明白清潔肅恭溫靖保康交會輝照赫隆寂靈秀爽。
　　已上四十四字，謂之正功。外有破格褒稱萬萬餘字，係天上祕字書。
　　死後超度免入獄格
　　一孝行有稱。一奉道有常。一秉心直諒。一陰功無敵。一陽德彰明。一好生惡殺。一慈勇溫慎。
　　死後入獄沉滯格
　　欺隱負匿。惡行潜密。晦幽罔知。
　　人神莫見。十惡五逆。
　　紫庭真律格
　　清淨不污之謂潔。戒慎憂懼之謂勤。欲而未得之謂真欲。貪而未得之謂真貪。取非取，盜非盜，淫非淫，逆非逆，順非順，順逆逆順，善惡惡善，悔悟學道，謂之上善。矯情非道，謂之大惡。生非其生，殺非其殺。掩善為蔽，隱惡為欺。殺而欲之生者，謂之好生。見而欲之死者，謂之好殺。怨父母者，不可以生；雖生之，亦可以殺。故真孝者不死，至孝者得仙。仙道易，鬼道難。善人之常惡人之偽善，本善。習使之惡，惡非惡，改斯為善。鬼格祕收受上賞，泄慢蒙顯戮。以偽勸善曰信，以誠文過曰非。陰禍大，陽禍小。發於心而不露者，罪已彰。為於外而有愧者，罪可恕。無抑人抑人者，必不可以從道。雖奪人奪人者，尚可以行道。
　　天樞都司局
　　天樞都録，係在世活人，管提舉會書録事七人。有曹掾七人，承受發放七録事司公事。管元會管兵一萬人，召天攝軍。
　　第一録事司，相提真人沈佺。
　　第二録事司，茂全真人汪洋。
　　第三録事司，陽明仙佐傳受。
　　第四録事司，明救治續真人封休。
　　第五録事司，守分未有仙職胡注。
　　第六録事司，守分未有仙職孔文。
　　第七録事司，守分未有仙職方整。
　　七録事，掌分書七十四公事外，録算司係節員，附第一録司，通七十四司素録。七録事亦係在世活人，名屬都司，隱祕不傳。
　　第一録事司
　　名會府連録籌司節員二十七司
　　録筭司，掌人物主生死都數宜樞關鍵真人蔡援。
　　延生案，掌增崇壽等玄絳丹霞真人王自。
　　紀功院，掌天下人功德輝騰真人盧藏用。
　　職事司，掌天下法官放第休應真人賈益。
　　天道院，掌天下修行人籍妙德真人吴忱。
　　陰績寺，掌天下陰德陰禍無為治道真人朱黻。
　　鬼仙案，掌鬼中昇仙籍糾察崇靈真人蕭史。
　　兵馬司，掌三界兵馬數日休上元真人歐陽立。
　　根料司，掌人物受用數靈輝子華真人歐陽度。
　　司命案，掌人物注而未生符命保功真人傅元。
　　枉死案掌人物枉死罰壽罰籌龍光真人白敏中。
　　黑獄簿，掌仙官罪犯風樂莊重真人匡休。
　　崇真院，詳定紀功院事黃官真人廖立。
　　仙籍院，掌諸仙總籍丹霞真人吴權。
　　詳定司掌謄録天下奏牘西華真人吴釆。
　　奏事局，掌通呈奏牘北洞真人王喬年。
　　都刑院，掌人間刑獄明分真人皐陶。
　　天樞院，掌陰獄諸處天地獄申呈幽闢真人葛。
　　磨勘司掌四天磨勘事八開真人姜惟。
　　宮廟籍，掌祭祀入典鬼神袞常真人趙奉侯。
　　雷雨案，掌雷雨仙官節府朗野真人蕭莊。
　　散仙案，掌諸仙出身文籍寶靜真人蹇常。
　　檢察院，掌法駕天文及仙女治具最仙真人傅興。
　　差兵案，掌三界兵符死亡勝敗靈德真人郭茂先。
　　檢察司，掌上界判官功過清景真人劉真。
　　諸天奏院，掌諸天仙官奏牘文崇治至真人甄善濟。
　　諸天奏案，掌三島十洲奏牘妙應無上真人蔡符。
　　第二録事司
　　名左八司都局
　　檢察右司，掌中下界判官籍杜庭真人江真。
　　檢察左司，掌五嶽奏牘文字陽華真人梁竦。
　　招文院，掌上天降到法律等妙真人裴言。
　　刑制院，掌犯罪死刑籍華陽真人馮垣。
　　延祚司，掌國祚君王名姓素廣真人崔紀。
　　陽官院，掌陽界人世官僚清讜真人殷覺。
　　陰官院，掌陰界地府官僚赫曦真人伍奇。
　　柢候典，掌酆都罪死文字瑤康真人黃恍。
　　第三録事
　　名右六司都局
　　義成院，掌録天下忠孝廣明真人仇覽。
　　清節院，掌録清節之士符會真人黃定。
　　照臨寺，掌四夷人物同僚真人歐陽免。
　　廣照寺，掌四夷運祚保康真人廖忻。
　　日月司，掌日月奏牘恭和真人仇香。
　　五星院，掌諸星文交光真人士曜。
　　第四第五第六第七録事
　　掌四方二十八宿行到事，名八同承受。七司是正案，一司是節員，共封為真人號。
　　東方第四録事，判官八人，共封清輝真人：
　　羊其。王吉。奉朗。汪覺。張亮。侯甫。牛慶。牛度。
　　南方第五録事，判官八人，共封赫華真人：
　　竇建。萬勝。封言。□□。
　　茂中。封真。華簡。至相。
　　西方第六録事，判官八人，共封素寂真人：
　　黃文。蕭宗。關子明。胡干。
　　胡注。黃萬勝。劉知幾。劉璋。
　　北方第七録事，判官八人，共封幽靈真人：
　　盧吉光。郭援。王治道。李允中。
　　李黃。曹洪。胡江。胡真。
　　天樞轉牒使，掌轉送文字付諸司，屬都司：
　　總官左控鶴使崔隆。
　　曹司右馭龍使胡德。
　　節員右赤童寶升。
　　洞神職制律格
　　洞神堂，謂之三堂，在中山玄關三便門之東。道君靈寶天尊，受元始天尊之法，既成上道，於此闢堂，為太上老君說法。於諸選之清奇者，實知之有得其位者，須曾為太上發大誓願，救度群生。如是成道之後，方及己身。有大善惠在於人世，應上帝之心者，名定官。定官，言其官卑而名重。至此者，不再有升黜也。
　　一洞神文郎九品
　　洞神真卿。大學士等。
　　洞神真文。小學士等。
　　洞神真翁。剛定官、修撰官等。
　　右上三品自真翁而上，凡俗不可多得。雖六位真師，稱洞神真卿。
　　洞神仙卿。編修官、檢討官等。
　　洞神仙僚。箋翰、節録、抄註、校正、節檢。詳對已上定官。
　　洞神參議。三都御史、五部尚書、諸天三景、典音等。
　　右中三品諸參議等，入洞神格局，須帶洞神參議字。
　　洞神參佐已上自紫微以下司局官，入此局。
　　洞神典事。
　　洞神亞卿已上自參議以下，為喪崇僚帶，出下三品也。
　　右下三品
　　一洞神武郎九品
　　洞神總副。洞神侍衛。洞神侍郎。
　　右上三品
　　洞神丞衛。洞神節衛。洞神宣衛。
　　右中三品
　　洞神上衛。洞神中衛。洞神下衛。
　　右下三品
　　一行遣奏格
　　如表奏、行移，並如常式。
　　凡奏狀前封面，以黃紙帖事，仍於狀前批申發日時。應奏請事，於年月日旁貼乞降付某處。后借印者，亦於此開說。差出者仍貼云：臣今見在某處某月日發向某處。已上用表奏者，亦各准此封面具位臣姓名，狀奏謹實封，即謹實封。即摺角也。兩端用印，無印者，具名書字。封面不貼黃。在外奏者，止貼係機密或急速字。其用劄字者，前不具位，不用名，不用年。改狀為剖字，事末云：取進止。即直詣通落，不經司屬。急速文字，其用榜子，唯不用年，不全幅，不封。如狀小書，於默奏時，則面北行事，爐前焚化。
　　保奏如保奏官將傳法用
　　具官姓名，臣准令或格，略具合舉條例。右臣某，伏睹某官姓名，入意旨。今保舉，堪充行云云。如後異同例，依天憲，謹具録奏聞，伏候勑旨。如保人於他處即稱仙旨，年月日狀奏。
　　單狀
　　某司自申狀，則具位某事。若無事因者。於此使云右云，謹具申如前，列數事云云。
　　右件狀如前云云。某司謹狀。若取處分，即云伏候指揮。
　　年月日，具位狀。
　　凡有所統攝者，皆用此式。如申東嶽之類，仍於狀前，貼出申發日時。
　　某司牒某司，某官，某事云云。牒件如前，列數事云云。謹牒。太歲年月日牒。具官書押。
　　凡不相統攝者，行移用此式。諸神牒准此，改某司作某人姓名，不空字。雖統攝，而無申狀例及相等，皆用上式。於所轄，而無符貼例者，則曰牒某處或某官，並不空字，年月日，具街書押。
　　凡同所隸，而別職局者，用如天道院關仙籍案之類天樞也。
　　符式
　　某司某事云云。右符某處主者云云。符到奉行。年月日符。具官書押。
　　凡所屬用此式，如付社令之類。
　　帖式
　　某司某事云云。右帖某處某官云云。如前列事則之。右件帖云云。
　　年月日帖。
　　具位押。
　　凡差撥神將、治病行事用此，如用引日引。
　　曉示某司某事云云。右告下云云。者別事則云右件云云。
　　年月日曉示。
　　具位押。
　　合用印
　　奏上帝表狀用淨明院印、上箋詞職印。上天行移用太玄省印。九地行移用淨明法主印。祈禳超度用道君印。救治差將書符攝召用總監鬼神印。
　　印式
　　印鬼監總　　　　　印之省都玄太
　　　　　 
　　印主法明浄　　　　　印君道
　　　　　　  
　　太上淨明院補奏職局太玄都省須知竟