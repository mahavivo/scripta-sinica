天樞院都司須知格
　　經名：天樞院都司頊知格。撰人不詳。四篇同卷。底本出處：《正統道藏》洞玄部方法類。
　　天樞院都司須知格
　　天樞院都司黔法格式
　　一都事，緣七人，承受七録事申到文字。其有非泛，係七録事。輪日管勾，並屬都司判押，為定也。
　　一七十四司，判官節員奏文遲滯，文案不明，以輕重罪之；稍重，申奏取旨。
　　一轉牒，轉送三界文字，違一刻，降一職；一時削兩官；一日取勘任狀；二日勒停；三日明白取勘。
　　一非泛定驗，分下諸行法官及名山大川，事畢申奏。
　　一都司置鐵鞭五尺七寸，責罰陰陽法官，小事科教。
　　一都司置小獄，斷央陰陽小事，不合入天獄者，及承受制勘百神。
　　一都司印文云：天樞都録之印，闊二寸五分。
　　一糾察不當，都司責充右職；再犯落籍。
　　一糾察當，已赴正授，加遙勳住世者，即加筭，授祖考六親仙職。
　　天樞院都司官格
　　一文職，以孝行、道術、奏牘、行法有功人充。真君、天君、元君、真人、仙佐、仙人。
　　已上謂之上品六職，各有祕字。
　　上元九品
　　金鑾殿、五神殿、定光殿、太微殿、紫微殿。
　　已上謂之三等帶勳，有曰學士，有曰釋文，有曰謄籍。又有祕字使如曰仁毅使之類。
　　中元九品
　　乾靈閣、坤成閣、天史閣、會文閣、中和堂
　　已上謂之三等閣職，有曰學士，有曰謄籍，有曰釋文。
　　明節堂、明樂園、會仙園、瑤池。
　　已上謂之二等聖符，有曰差使，有曰指揮。從此斷，謂之破格，並係天符特賜。又有格外，如三清左右丞徵使大使，玄都宮、太微宮、少微宮、諸壇等，尚書、學士、釋文、謄籍、判官之類，係上天出誥。
　　下元九品
　　二都御史、玄都、清都、神都、三十二天上相、五部尚書、三十二天判官行壇，五部判官行壇。諸司録事如七＋四司小判官。諸院判官、如驅邪院判官。諸司會書、如同管右判官。押司一百二十階。如考召院神司初入官者。
　　已上謂之入調，以年勞有功遷轉，並係都司注擬奏名，取旨出誥。
　　一武職，以捉殺有功，如伐壇、破廟之類，及在生為名將人充。或係文職，於文字有過人降入。將軍、統軍、領軍、使者、將。
　　已上謂之上品五職各有秘字，如文，皆是六職。
　　上元九品
　　五童君、五童、十方部署、轉牒使。
　　已上謂之四等親兵，又有祕字使，如日控鶴使之類，文階閣職。
　　中元九品
　　直劍、直印、直符、直節、直旌。
　　已上謂之五等帶宣，皆上有九天字，如：文階、聖。從此斷，謂之破格，並係天符特賜。又有格外，如三清大力君、大力、天力之類，係上天出誥。
　　下元九品
　　四聖指使、三天指使如五童君已下措使。四聖總文、三天總文、四聖總領、三天門下、祗候、三天門下指使、五嶽宣毅、城隍宣贊、五嶽虞候、城隍管界使、散員，一員二十階。如太清考召院散員。
　　已上謂之軍將，以年勞有功遷轉，並係都司注擬奏名，取旨給帖。
　　右天職文武等，在生十功，轉職遙授，死後正差供職。三元考功，生死各依次補入。
　　天樞都司科律格
　　入官格
　　孝悌、忠節、修行、行持、陰功、陽德，有大功勞在天地人三界者，隨出身，入文武資格。次等升入，有在世遙授，有死後超注。
　　祕字格
　　一文職，共三品：
　　四字、三字、二字。
　　一武職，共三品：
　　六字、四字、三字。
　　已止各以字少為上等，多為下等。
　　祕字黔字
　　忠勇才謀孝宣慈惠妙茂等平節威儀亦作毅。文應德武華幽皓素明白清潔肅恭溫靖保康會輝照赫隆寂靈爽秀正廉。
　　已上四十四字，謂之正印。外有破格褒崇萬餘字，係上天祕法書。
　　死後超度免入獄格
　　一行孝有稱。一奉道有常。一秉心正諒。一陰功無敵。一陽德彰名。一好生惡殺。一慈勇溫慎。
　　死後入獄沉滯格
　　欺隱、負匿、惡行、港密、晦幽、罔知、人神莫見、十惡五逆。
　　紫庭真律格
　　清浄不污，之謂潔。戒慎憂懼，之謂勤。欲而未得，之謂真欲。貪而未得，之謂真貪。取不取，盜非盜，淫非淫，逆非逆，順逆逆順，善惡惡善，悔悟學道，謂之上善。嬌情非道，謂之大惡。生非其生，殺非其殺，掩善為蔽，隱惡為欺，殺而欲之生者，謂之好生。見而欲之死者，謂之好殺。怨父母者，不可生，雖生之亦可以殺。故真孝者不死，至孝者得仙。仙道易，死道難。善人之常，惡人之偽，善習使之惡，惡非惡，改斯為善。
　　鬼青真律格
　　泄慢受上賞，祕受蒙顯戮。以為勤善，曰信。以誠文過，曰不信。陰禍大，陽禍小。發於心，而不露者罪。已彰為於外，而心有愧者，罪可恕。無抑人無抑人者，必不可以從道。雖奪人奪人者，可以行道。
　　天樞院都司須知格竟