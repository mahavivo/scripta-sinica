太上洞玄靈寶五帝醮祭招真玉訣
　　經名：太上洞玄靈寶五帝醮祭招真玉訣。北宋道士賬永先編撰。言道士受《靈寶赤書真文》後醮祭招真之法。一卷。底本出處：《正統道藏》洞玄部玉訣類。
　　太上洞玄靈寶五帝醮祭招真玉訣
　　道言：靈寶赤書五篇真文，篇鎮一方，皆元始自然之書。五老與五帝侍衛，五方靈官紀錄，禁限一年三開，眾仙度真。玄科舊典，上官諸真人，及五嶽神仙，三年一奉靈寶五帝靈官，散花燃燈，香湯甘果，上獻天真，以存靈氣。後學常能爾者，則靈寶五帝，感乎精誠，五方靈官當之喜欣。凡禮無濃薄，意從中來，苟有至情，人神感焉。故書其品戒，祕而修行。　　
　　舊典降致靈寶五帝靈官法。以用甲寅、乙卯；夏用丁巳、丙午；四用戊辰、戊戌、己未、己丑；秋用庚申、辛酉；冬用癸亥、壬子。建王之日，於靈嶽作高壇，四方欄纂，束西南北王上，用五門，安五榜也。榜依別文，在大盟儀中。
　　安五門畢，當四面安障，勿令當風，使火光氣亂。每令火氣密，勿令廣照，使靈氣散也。敷一五尺淨席，隨節安之。春則向東方也。
　　每以名香浄茶，棗湯鮮果，潔淨法座，隨豐珍之。宜用浄杯十一枚，杓令新好。拌三枚，皆令精潔。二柈各盛五杯，其一柈盛一杯。一柈在五杯柈者下流。比五香火，相次於拌前。果亦三拌如之。餘湯即別器，請著前。列南和丹繒五尺絳紋繒也。於案，上清靈寶五篇真文五符。割碧林之帛五尺，青紋繒也。覆真文符上，安著座後。令符處丹青中，以為落髮噏血之盟也。青以代髮，丹代噏血之盟誓。真人不傷神損德，故以代之也。
　　香用五種，雜和之。香爐每令新好，相連安之。束帶跪請，每令徐聲下氣，天真密感而降。當朱書白銀刺上六枚。
　　次請五帝眾仙靈官，安五香火之下。
　　東方九氣青天安寶華林青靈始老君、蒼帝君、九氣天君、太上真王、青腰玉女、東鄉諸靈官。某帝真人某甲，再拜五香，稽首奉請。降青華元陽門。
　　南方三氣丹天梵寶昌陽丹靈真老君、赤帝君、朱丹三氣天君、元氣丈人、朱宮太丹玉女、南鄉諸靈官。某帝真人某甲，再拜五香，稽首奉請。降洞陽太光門。
　　中央元洞太帝之天玉寶元靈元老君、黃帝君、太帝真人、子丹黃庭戊己、天倉玉女、中黃太帝官君。某帝真人某甲再拜五香，稽首奉請。降元黃高晨門。
　　西方七氣之天七寶金門皓靈皇老君、白帝君、明石七氣天君、太上白素玉女、西鄉諸靈官。某帝真人某甲，再拜五香，稽首奉請。降通陰全關門。
　　北方五氣玄天洞陰朔單鬱絕五靈玄老君、黑帝君、玄滋五氣天君、太上常以雞鳴陽光始分，東向叩齒九通，摩兩掌令熱，以手掌拭面目九過，仰祝服青牙。南方南向，亦如上法，叩齒三通。西方西向七通，如上法。中央十二通叩齒，拭面目。北方五通，一如上法。常以雞鳴，安身定神，以次行事，先服東方青牙氣，次南方，次中央，次西方，次北方，如上法。五帝畢，便叩齒三十六通，咽氣二十五過止。又都呪曰：
　　白石巖巖以次行，源泉涌洞以玉漿，飲之長生，壽命益長。畢，以舌料口上下中央，令玉泉滿口而三咽，又引氣二十五過，極氣而咽之，其道都畢。服五雲牙之法，別卷寫之。
　　天真皇人曰：凡修飛仙之道，及滅度之法，尸解隱化，輪轉生死，隨運逍遙，無拘太陰，當朱書諸天玉字無量內音，白素佩身，隨文服御，心不受穢，五內清和，六府恬寂，空碧無為，八年洞達諸天，坐見十方，萬神交降，體生玉光，馳騁龍駕，白日登晨。玉章上道，四萬劫一傳，修行之法，當依上朱書，隨四時之節。
　　春正月、二月、三月，朱書文，向王叩齒九通，祝曰：
　　飛天大梵，維羅八方。九氣青天，總為神王。五合八會，流煥太空。上開龍漢，神仙之宗。下披長夜，九幽之房。拔度苦魂，朽骸生光。身變毛羽，五色衣裳。蒼龍碧輦，飛步空行。今日上告，青天始陽。萬願皆合，與氣齊同。升入無形，永保無窮。畢，服文，仰咽八氣止。
　　夏四月、五月、六月，朱書文，向王叩齒八通，祝曰：
　　天書敷羅，梵行赤明。上開八道，五合通靈。大運啟期，洞陽鍊精。玉文煥朗，三景自明。下度生死，一切受形。今日良吉，大聖臨庭。九夜開牖，幽房朗清。三惡休息，我道自成。五帝保度，上登華京。七寶林中，長享劫齡。畢，服文，仰咽八氣止。
　　秋七月、八月、九月，朱書文，向王叩齒七通，祝曰：
　　飛玄八會，結氣成真。六十四字，總靈天根。開度生死，朽骨還人。幽魂披散，受氣上玄。今日時慶，萬願開陳。眾靈交會，我願我仙。景與道合，我願我神。得乘素雲，上升帝晨。七寶歡樂，交友真人。畢，服文，仰咽八氣止。
　　冬十月、十一月、十二月，朱書文，向王叩齒五通，祝曰：
　　玉字開冥，流煥上門。八氣結真，梵行景雲。神王啟光，三象洞分。五色徘徊，照我靈魂。今日值合，仰希帝君。開宥出書，授我真文。玉澤交灌，五府生薰，毛羽變化，駕景乘晨。出幽入無，仙度自然。七祖同歸，歡樂上元。畢，服文，仰咽八氣止。
　　天真皇人曰：此祝說之辭，皆四會之氣，八和之音，自然之章，行之者
　　採藥，不得隱藏，山精伏匿，邪試不干，虎狼毒螫，令不加身。玉女神童，給使東西，五帝靈氣，降入其形，安鎮五腑，內外聰明，心開意通，逆知吉凶。三尸消滅，九蟲不生。身有奇毛，早得神仙。惟蒙至尊大帝，直垂慈恩，下流眾庶，賜如所陳，不勝洪澤，輒自效勤。臣某誠惶誠恐，稽首再拜。
　　又三過上湯上酒，伏地。若私有所陳，自適意啟乙。啟願畢，上勞東方靈威仰蒼帝君、青芽九氣天君、太上真王、青腰玉女、東鄉諸靈官，各還神房，便散香再拜。
　　次上勞南方赤熛弩赤帝君、朱丹三氣天君、元氣丈人、朱宮太丹玉女、南鄉諸靈官，各還神房，便散香再拜。
　　次上勞中央含樞紐黃帝君、太帝真人、子丹黃庭戊己、天倉玉女、中黃太帝官君，各還神房，便散香再拜。
　　次上勞西方曜魄寶白帝君、明石七氣天君、太上白素玉女、西鄉諸靈官，各還神房，便散香再拜。
　　次上勞北方隱侯局黑帝君、玄滋五氣天君、太上靈君、夜光玉女、北鄉諸靈官，各還神房，便散香再拜。
　　次上勞九天眾靈、五嶽靈山真人、江河四瀆三官九府諸靈官、地仙玉女、五嶽飛仙神仙諸仙官君，各還神房，便散香再拜。
　　奉禮醮祭法事都畢，取簡隨方埋著五門下，眾真簡埋中央門下。
　　右三年一醮，九年三醮，都止。
　　道士張承先曰：受靈寶五老赤書二籙，杖策之日，宜即依法祭醮，以招天真。幽映感降，在乎精誠。後則三年一請，祈于必通。今撰出立成，以為常儀，至學之士，勿虧之矣。
　　太上洞玄靈寶五帝醮祭招真玉訣竟