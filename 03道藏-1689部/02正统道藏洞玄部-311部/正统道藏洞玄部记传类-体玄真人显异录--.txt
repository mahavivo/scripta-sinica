洞玄部記傳類 
　　體玄真人顯異錄
　　經名：體玄真人顯異錄。一卷。底本出處；《正統道藏》洞玄部記傳類。體玄真人即金代全真七子之一的王處一。該書不著撰人，蓋王處一弟子所撰。
　　體玄真人顯異錄
　　木神作祟
　　萊陽東南白坡莊有王進之妻董氏患急弓風，屢召名醫治之，弗效。經其半載，忽聞有王先生號體玄真人到白坡菴，進乘馬引僕請師，不允。進還，與親復議曰：若王先生不來救之，則董氏之命在於朝夕矣。其父子二人再同步詣菴，彌加懇請，師乃許。遂至彼居視患人，曰：我將謂何病。指雕木佛前神子云：誰知此箇火頭作祟。令進等燒卻。良久，董氏訝而笑白妾，病若遺也。一家欣然拜謝。師欲出，眾為之曳衣，勉留齋畢，乃去。
　　瓦獸為災
　　孫富，福山縣南塔子莊人也，家資稍盛，酣醞理生，性賦強梁，語多侮狎，不居禮節，里人謂之癡三郎也。常從師遊戲山林，以為歌酒之友。富一日忽患血痢，淹延月餘，藥食無功，疼痛弗忍，切切然自訟曰：先生胡不來救我邪？語未已，師從門外呼之曰：家中有孫癡三否7子欽出而迎曰：大人病將極矣。師曰：不妨。欽欣然引至病榻。師高呼：癡三，我特來與你飲酒，何得不起邪？富曰：我病將死矣，水米不加，安能飲乎？師曰：我敢保你不死。遂出門，四方瞻顧，指東廂屋獸頭云：元是這業畜為災。即時令人擊碎。復內問富曰：起得否？答曰：痛則止矣，奈無力不能起也。師令富妻梁氏速烹擅粥，須臾報粥熟矣。師即臨釜陶之，然後親哺之。富乃連食數器，揚言甘美，無味比諸。師復語梁氏：有美醞，速取一蹲。師自飲至半，餘者與富飲之，沉疾頓愈。即端衣正履，起而拜謝曰：深蒙師父慈憫，救之復活，下情無以慰念，願為弟子，出家修行。師曰：夫出家盡終者，皆宿綠所致，非偶然而能為也。觀汝之宿賦，於出家則未然，當在家作福可也。未幾，師港去之，富乃褊檢里人所負財賦契券文曆，悉焚之矣。
　　熟食遍眾
　　師昔遊萊陽東倪家莊，河東名曰呼石崖，有新創小菴一所，門人王志堅等居之。時方纔過新正，志堅私議於眾曰：此菴初立，信奉者幾家耳。賴師真降臨，即罄其所有，作上元醮，可乎？眾曰：諾。經之營之，醮乃成焉。至十六日告畢，師語眾曰：諸出家在家不可散去，明日齋畢則散。眾於是無敢辭者。良久，志堅入覆云：弟子數訖，眾人已七十有餘，據所剩餅物，不滿拷拷，恐難及之。師躬詣其處，將拷拷中物注在一空瓷內，出曰：及得，及得。次日臨齋，志堅復稟：各幾枚？曰：四枚。依之。齋畢，師曰：據遠來者，更各與二枚，以充路費。散遍，並無一少剩者也。志堅悉告於眾，眾乃焚香再拜，讚言奇異。從此化數十莊奉善。
　　生頻充齋
　　師昔乞食，嘗到束牟溝頭村，其于深見師問之曰：先生將齋乎？師曰：然。即請坐，內語其妻曰：當造膊託與先生齋。方搜緬成劑，忽有人從門外請師曰：今李官人命友洪飲，待先生久矣。師聞之，語深曰：將緬來。答曰：未熟。師曰：但取來不妨。探意謂持去就李宅熟之，遂進生劑。師乃接而食之，稍無難色。深駭然而諫曰：然先生鼎有丹砂，鑪存真火，亦詛能當之哉？師微哂不答，食盡乃去。後略不傷和。
　　所祈即應
　　師應綠北邁，到薊州遵化縣。時北京大旱，按察使久佩師旨，訓名尊道，及屢嘗檮師有應。是時復知在於遵化，即選差在京奉道商四官人寶書邀請。師聞之，不能辭避，應命而往，於七月＋四日到北京。使與諸官及應係乞雨。數千人參拜畢，使親為祗待。翌日清旦，使復率眾，師前焚香致檮曰：此方旱及五旬，苗將槁矣，願垂慈造，俯慰群情，幸甚幸甚。師曰：用得一尺水否？眾相顧而無言。十七日果雨，地方千里，皆及一尺。官民會議作謝雨醮，復罷。師將離京，傾城相餞。使曰：此別之後，再會未可期也。師即云：都下。使歸而思忖：到任未及兩月，何有都下之期？師於中秋屆都城太虛觀，不數日，使任太子詹事，果會於此。師欲南遷，詹事贈別云：無計久駐芝餅，山水漸遙，後會在何處也？師曰：寧海。詹事默然詳度，或不測有寧海往復之幹。若任於彼，則何其降邪？後果任寧海。
　　凡會先知
　　師還鄉，繼北邊有事，詹事被差到彼，不功，遂謫為寧海守。纔赴任，乃躬詣聖水參師，焚香致懇曰：尊道若於往昔神仙達士，但聞其名耳。自拜師之後，凡伸祈檮，必垂嘉應，將成會遇，示以預知，深愧塵凡，承玆大幸，幾欲去蝸蠅之累，從雲水之遊，奈事與願違，徒加悵然也。
　　出神飲酒
　　師被召，過滄州，有皇親四官人請向自己道菴內駐止。翌日輒有酒使劉公請師曰：敢屈法身，暫臨弊止，萬幸。師從之，詣彼癬宇，以至於齋畢，復啟曰：久知先生飲酒不醉，恨無綠見之。今道德聞上，幸獲參承，敢祈暢飲一醉，願之足矣。師曰：過蒙厚意，公之美醞想非村嘐之可比也，綠食之太飽，必不能任，略容少憩，當成大飲。公諾而退，徐聞之師在廳上鼻息如雷。公乃同妻趙氏欲入酒庫，以備師之所飲。忽見師在庫中托瓷操瓢連飲之。二人潛身退步，復觀廳上，見師依前熟寐。再窺庫中，見師正飲，一養既盡，次瓷又將盡矣。夫婦驚訝，惶恐走至廳上，不待香而拜之。師覺曰：荷公見召，已飲訖二瓷，予何以酬之？遂令侍者取一舊汗衫贈公云：物雖輕而價復高矣。凡人有疾，覆之可愈。師尋赴闕，四方有病者聞之，來如輻賡，效如谷響。彼夫婦瞥然猛省曰：信哉，善綠可結，道力堪憑，遂將財寶散之貧乏，奴僕放以從良，二人分頭出家，俱在道而終焉。
　　忘形弈棋
　　師昔於福山縣南水都村乞食，有富者王祐見之，曰：先生肯共我弈棋否？師曰：依高命。時方暮冬，極寒。祐乃狐帽綿裘皮靴氈韉，見師單衣露肘，弊鞋出指，故譴之。引於前廳，命師當門迎風而坐，祐即坐其傍。復戲曰：當圍幾局？師曰：三局可矣。祐曰：太少。師曰：十局．可否？祐允之。次第而下，局未及終，祐已覺寒。勉至於再局，祐為之呵手振足，將不可忍。觀於師，則乃見神容悅澤，煦煦然如春也。祐竟不能待之於三，乃釋局而起，復曰：先生實為無心無念，忘形忘體者也。師微笑而嘆曰：俗譴俗誠，違盟負約。言訖乃去。
　　專知嗣續
　　初專知，即福山石塚人也。世本豪族，稔欽師望，年將耳順，嗣續未焉。忽一日師於庭前地坐，以足舉確臼。人問其故，師曰：專知無嗣，蓋此臼置之不當也。我今送二子與之，當移此臼，免為後患。眾皆笑以為狂言。師乃儼然不顧，足舉臼移，舞袖而出。後果生二子。長曰興住，次日乞得。眾方純信。
　　抱陽身安
　　高榮與初氏同里，世為醫藥，宿稟仁慈。父崇師道，訓名抱陽。一日忽患痢疾，仙方神藥弗之能治。迨將月餘，湯飲不下，疼痛莫禁。咸云休息，無法可痊。復一日，師從束牟至里南樓子莊，語其徒鄧道通曰：我將謂高抱陽病已死矣，今知存在，同往救之。北過陽主神廟，遂折荊枝一莖，望廟攝斥，蛉立久之，徑往高氏本居，索小刀一刃，入病室，見病者曰：我來救汝。遂以布袍袖從頭拂拭，以至於踵。復以刀尖力刺林席，叱病者起坐，即應聲而起，疼痛若遺，語言如故。令家人急烹稠粥。家人曰：水尚難飲，而況稠粥乎？師曰：不妨。少頃，粥至。師親授病者。病者始則意難，及乎少進，即連食二器。唱言美哉，即離席起謝，安健勝常。
　　雨龍忽起
　　師在薊州作醮畢，有玉田縣官員及諸奉道請至本邑玉清觀住夏。繼五月旱作，初十日，官民檮師祈雨，允之。翌日雨降約二寸。復不遠，官民心未愜，而面謝之。師曰：眾謝之非也，豈是貧子所禱之雨。至十三日侵晨，師於聖前焚香畢，指示眾曰：見否？眾隨指南望，見黑煙一縷，從井而昇。師曰：此是雨龍取水已起，不久當澎。果於辰時雨降，抵暮方息，遠近霑足。遂使官民慶悅。苗稼滋榮，成一方之大稔。
　　烹雞復還
　　師昔年嘗至萊陽東馬曹莊，有姜恍者頗聞師能療疾病，敵寒暑，恨不得而見之。是日請至本居，啟曰：恍願奉先生飽齋，當造何物可邪？師曰：有雞否？答曰：恍家每畜堵羊，至於雞則未嘗畜也。邇有親者遺一雞，稱能嗚，留之司晨耳。師曰：肯與我食乎？恍諾而出捕之。適有本莊李壽卿見之，諫於恍曰：夫世之君子猶不忍見死，不忍食肉，況為道者乎？詳公之敬其先生者，近於謬也。恍曰：嘗聞人設餚置酒，不能致先生一到門者，在在有之。今幸不我外，豈可悵此物邪。遂殺而烹之。既熟，績於師，乃食之俱盡。捫腹作噫，樂然而去。翌旦恍等忽聞雞唱。眾疑曰：復有何雞來此架邪？聲與所烹者相類。及明視之，形色亦與前雞一同。驗其昨日所得翎羽，復一一存之。恍乃心情無託，顛倒若醉，往告壽卿。壽卿聞之，乃懼然曰：昨視之先生以為常倫，今詳是理，當為得道者乎？恍曰：雖云聞說先生療疾病敵寒暑，心未至於純信也。復未審得道者悉能為於是乎？壽卿曰：惜公之不知書也。僕稍曾涉獵仙經道傳，知夫得道者可以陶冷二儀，涎壇九土，出神入夢，透金貫石，變化飛騰，無所不至，況此一雞，者乎？恍省而賀曰：先生之道，乃天也。予乃醞雞也。公為我啟其覆，方知天之高矣遠矣，豈容淺淺之見，測其涯埃者哉。
　　王公落馬
　　福山南水都村王忠，一日請師本家共飲。將至半酣，輒有南莊客戶李旺喚忠詣彼分田。忠令鞘馬，徐報鞍訖。其妻復催之。師語忠曰：勿去，去則可惜死卻爾。其妻作慍而言曰：先生戀飲，不顧妨人之幹，安用復以卒亡之事特相誑邪？師拂袖而起曰：不信，則從汝北行。將至五里，忽聞後有人走馬追及，視之乃伊婿柳春也。愴惶而告曰：妻父落馬死矣。禱先生往救之，拜不自休。師許同迴至彼，見忠死臥於道，眾圍而哭之。師止以勿哭，令取水一碗，環而灑之，三雨水盡。師曰：不能救得。眾再三哀告。師復令取水一碗，布氣念睨，以水嚶灑，又至於三雨。師叱曰：王忠，爾檯左手。即應聲而舉。右手亦然。復令開眼，見眾云：爾等何為？其妻問曰：不覺邪？徐答云：只記得到此忽然迷悶，隨數人西去，約行及二十里，驀聞王先生追喚迴來，復至一溝，既探且闊，不能過得，賴王先生以手提之，乃過耳。眾指云：先生在此。忠乃起而禮謝曰：不信玄言，遂招此厄。儻非救拔，已為鬼錄矣。其妻大恥，彌加敬服。
　　李婦食狗
　　師到濟南府臨邑縣，有在城焦潤玉、李遇風等十上戶修黃錄大醮，分諸局次，晝夜營備。每日四方善眾來如雲集。將作醮之日，侵晨，有數醮首詣靜位伺之。師乃覺，眾托侍者覆云：有在城李家新婦於殿前卒死，願慈悲救之。師曰：何不早道？乃頭不及簪，披衣跟履，至於戌生人元辰前，取氣一口，吹於死者頂門中，仍以袖拂之，其人即蘇。師迴靜位，眾禮謝畢，師曰：此人為食狗肉，觸犯醮筵，元辰譴責，正追付束嶽，我與救迴。良久其人方省，告於眾曰：為我不信王大師，故食狗肉，來此看有何驗，今被譴至黑暗中，賴真人光明救迴，眾不可不信也。
　　痛疾獲痊
　　師在北京華陽觀，有按察副使嘉議大夫素以刑政酷虐，世號為半截劍。事親頗孝。因母染患數載，千方弗驗。每於公退，輒承顏問疾，恨無計而代之。有吏報云：邇在京，凡有病者，告王大師餘食食之，立愈。使聞之，未及純信。然孝誠所使，不可不為也。遂往拜師，乞餘食。師乃授之。迴績於母，食之，沉疾陡痊。翌日請師本廳，朝服設拜，捻香跪啟曰：僕之好善，始於幼歲。自及第為官，恐妨王事，固不宜使人知也。比年屢任斯職，至於關西、山束、河南、海北靡不遍經，嘗訪以釋門，據所親見，皆泛泛之徒，無可師者。今幸遇真人，乞垂法訓，永奉宗師，結出世之因綠也。師訓名清質，號開真子。稽首拜謝畢，齋供茶果，留連抵暮，送師還觀。
　　冤魂乞救
　　翌日副使烏林答清質斜集京城善眾，議修黃錄醮。眾欣然而諾。遂就華陽觀夙夜營備，洎附醮之家，各搭蓋靈位。向畢，叩醮三二日，忽於靈位前有一人暴死復起，行走張荒，趁一婦人，意欲扯拽，似有所訴之事。眾為之隔住，著言門難。乃曰：羞恥難言。眾曰：爾若不言，人何以知。徐曰：我於年前都下當報事滿，九月九日迴到本家，被妻於緬內藏毒將我謀殺，嫁其所往之人。今知南方得道真人在此作大醮，我欲扯拽，告真人，乞垂救拔。我並無親族，又無知者，百無倚託，恐墮幽冥，何時得免？若真人一去，不得遇也。言訖，放聲痛哭。觀者愴然。輒有隨師瑞州陽縣奉道張二官人，緩止其哭，語云：爾既如斯明白，已開具在醮也。此問醮罷，我即請真人於海陽作醮，再與爾追薦。即應謝而去。其人復還如舊。
　　精邪去宅
　　師到平州昌黎縣高真觀，在城有前縣尉賦性剛劣，素不信善，忽淹重疾，俯仰瑜年。夜夢顛倒，心常驚悸。親戚奴僕，似此者眾。復有鬼怪相撓，以妨飲食，遂成贏弱，不復起也。以至巫羞醫倦，弗獲痊癢。聞師在觀，令人檯詣師前，師叱去扶人，乃疑而未捨。再怒叱，方捨而退。病者悉能獨立。師令近前，又能行步。似廖半矣。師以自食余物授之，亦乃食盡。良久輕健若無病之時也。師為呎水一瓶，書符一道，教其用度。禮謝而歸，依命貼符於堂中，即時鬼怪現形，至甚醜惡，家人皆見，用水灑之，乃驚走，入一坑中，復於坑中灑之，遂逼出大小六鬼，擔抱提攜而去，再趁而灑之，離宅漸遠，以至形影消滅矣。從此宅靜人安。翌日挈家詣師，焚香拜謝曰：一生性僻，剛劣不仁，豈知道門有如此奇事邪。遂大施錢財，修建高真觀，化在城二百餘家尊崇道教。
　　鸞鶴集壇
　　瑞州海陽縣奉道張二官人請師至彼，獨修下元黃錄大醮。其中破用，非止一端。但听然營備，略無倦怠。師預示眾曰：此醮非常，必垂嘉兆。十三日申時，發牒之次，有鸞四只，鶴二十只，翔於空中，良久，西南而去。十四日中朝行道，師曰：有報應。日中則天師降現。徐行道至午，忽見雙鸞引群鶴翔於壇上，及以五色彩霞光射眾目。有人不信是鶴者，數只為之低飛回翔，側示朱頂，眾皆異之。遺巡，一鶴翩翩而落於壇前，驅之即狎。每日以食飼之，但仰天而唳，終不飛去。待師於二十日將起程西邁，焚香辭聖畢、鶴乃迎師大唳數聲，振羽而翕空中，盤繞三市，望西南而去矣。即有滿城信士賀郎中等寫為圖而敬之不已。
　　太上雲端
　　師自北方迴至德州重興鎮，有前滄州節使光祿修黃繚大醮四晝夜，乃潔己處心，依式咸備，將行醮事。師曰：夫官高三品，亦人問之極貴也。復欽奉玄科，殷勤不息，乃感諸天懼樂，當有非常之兆。至第四日夜設醮之際，眾忽見太上老君乘五色明霞，見於壇上方，奏青詞。師乃俯伏。眾又見一童子僅及尺余，容貌奇絕，衣服特異，從師手鑪內起，詣太上前，如有稟覆之事。焚詞畢，方隱不復見矣。光祿即令畫工寫其事跡。眾各傳寫之，凡所見聞，皆歎古今罕遇也。
　　體玄真人顯異錄竟