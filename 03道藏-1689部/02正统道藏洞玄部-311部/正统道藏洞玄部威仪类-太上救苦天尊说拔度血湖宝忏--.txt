太一救苦天尊說拔度血湖寶懺
　　經名：太一救苦天尊說拔度血湖寶懺。一卷。底本出處：《正統道藏》洞玄部威儀類。
　　太一救苦天尊說拔度血湖寶懺
　　爾時，救苦天尊坐九色蓮臺，威光遍滿十方。諸大天尊、救苦真人，一切仙眾說諸血湖產亡血殂、罪業因緣。時有妙行真人出班長跪，告天尊曰：臣今下觀慾界酆都羅山諸獄異名九幽之獄，次有二十四獄、三十六獄、一百八獄、阿鼻地獄、岱岳鋒刃十八地獄、大小鐵圍無間地獄、五湖四海九江泉曲地獄、孟津黃波流砂地獄、應化牢檻八萬四千幽獄。凡遇赦恩，皆準仁慈，普霑大澤，殊不知有血湖一獄。在大鐵圍山之南，別有大獄，其獄名曰無間之獄。獄之有獄，號曰硤石之獄。獄之東北，地號血湖。長一萬二千里，周回八萬四千里，下有一門，名曰伏波，乃血湖大神主之。其獄有五，一曰血膿之獄，二曰血冷之獄，三曰血汙之獄，四曰血資之獄，五曰血湖之獄。獨此一獄，又列為五，有硤石無間之號，大小鐵圍之山，皆分拘帶血之魂、腥穢無邊之眾，以至食胎黃球之鬼興訟三官，青姑黑齒之神拘魂九地。天狼天狗競施吞啗之威，六甲六丁莫賜護持之力。動經億劫，無有出期。乃是世間產死之魂、血傷之魂，墜墮斯獄。緣此等罪報，蓋生前多有狼毒、損物傷人、不孝不忠、不仁不義，耽淫五濁，靈識沈迷，淪滯三塗，形神散亂。汝等罪魂，以夙生冤對，受報玆身，厄難血屍，命絕產死。或懷六甲，命屬三元，墮子落胎，因而悶絕。或母存子喪。或母喪子存。或母子俱喪，男女未分而俱死。或胚胎方成而遽死。或染患而將臨產月。或懷娠而失墜高低。或藥餌誤毒而中傷。或癰疽痢疾而身殞。或崩漏至死。或淋瀝而亡。或懷胞胎而竟不分娩。或生男女而月內傾亡。或因血病至死。或被刀刃所傷，未盡天年，乃為夭喪。或身歿干戈之下，魂飛矢石之場。或抱惡病而告終。或犯王法而受戮。形軀混濁，神氣昏濛，一切血死之眾遍體腥膻，形骸臭穢。千生萬劫，無有出期。況幽陰至苦，業報最探。硤石之獄不可聞見，鐵圍萬雨，劍刃千重。巨頂顛危，中開一穴。山漫黑霧，陰霾自然。惡毒之汁，交流沈浸罪人，煎煮身心，骨肉潰爛，苦楚難禁。動經億劫，不睹光明，天恩符命，未嘗能到。陰官拷掠，晝夜無停，啖髓食心，翻屍擲體，諸獄之苦，最重血湖。一入此扃，何時解脫。
　　爾時，救苦天尊為諸眾生宣說太上真符，流光寶符，丹臺玉冊，飛玄靈章，頒行諸獄幽扃，徑到硤石血湖。普放光明，照燭幽間，鐵城摧毀，血湖枯乾。灰河化碧玉之池，硤石變清涼之座。凡民積畔，報對莫逃。以宿世之冤仇，作今生之子母。豈謂熊羆入夢之始，常懷鴟梟食母之思。甫臨十月之期，竟作九泉之鬼。呱呱孩提之在，悠悠魂魄何歸。或已分娩而兩殂。或未離析而全喪。形骸穢濁，神性昏冥，血湖之中，產死女魂。惟願已生未生，悉遂生成之快樂；前化後化，俱蒙化育之深仁。更有血氣之屬，必各有之民物之胞，悉本同體，傷胎破卵，茹苦銜冤。前世惡因，今生業報。不待日月滿足，已覺娠孕動搖。蓄鬼氣於無形，毒流臟腑；遭黃球之暗食，痛徹肝腸。或飲藥以自戕。或抱疾而隨喪。沈埋待替，痛苦誰憐。惟願血氣和平，早脫幽陰之界；魂神澄正，上升福慶之堂。及有爭地爭城，自昔有殺人之禍；圖王圖霸，不幸逢戰陣之時。方當披甲以從戎，所願執俘而獻凱。勢孤援寡，氣盡力疲。身膏血刃之場，骨埋青荒之野。望鄉間而甚遠，求祭享以何從。雪積冰堅，漠漠湖沙之上；天陰雨濕，啾啾哭夜之聲。雖報國以輸忠，實無罪而就死。或難逃於劫數，亦不免於傷殘。似此沈淪，實堪憐憫。血湖獄中，戰亡陣死男魂等眾。惟願慶雲開生門，不墜昏迷之境；神功攝遊氣，託生忠義之家。再有奇疾縈纏，豈災迍之適至；宿緣幸報，宜善惡以無差。不因訾毀三寶而來，則是毒害眾生所至。抱風癩，則皮膚潰爛；苦癰疽，則血脉淋漓。吁吁枕上之聲，淹淹泉下之鬼。見之可惡，死亦誰憐。或因吐痢淋漓而殂，各有臭汙腥穢之氣。不因救拔，曷遂超昇。血湖獄中，一切癰疽、瀉痢、死亡、風癩、瘡痰等眾。惟願痼疾復形，早使六根清淨；慧光燭下，同瞻三寶提携。又有王法昭明，儼條章之具在；人心邪僻，陷刑辟而不知。豈不畏，三尺之嚴；終不忍，一朝之忿。狠鬥殺傷之眾，強梁劫掠之徒。魂飛伏鎖之時，身首異處；命斷登場之後，血肉淋漓。身雖棄於屍林，魂實拘於泉曲。業緣未盡，忿氣猶存。血湖獄中，一切冒犯王法死亡等眾，惟願聽生神章，使形神而復體；持元始籙，俾惡業以頓除。是以太乙救苦天尊，放九色祥光，遍照諸獄，赦宥罪魂，普使一切產厄血湖罪魂脫離苦趣，得睹陽光。是故燒香，歸身歸命，五體投地，志心朝禮，三清聖眾。
　　按人各恭敬
　　志心朝禮，玉清元始天尊。
　　志心朝禮，上清靈寶天尊。
　　志心朝禮，太清道德天尊。
　　志心朝禮，昊天玉皇大帝。
　　志心朝橙，紫微北極大帝。
　　志心朝禮，紫微天皇大帝。
　　志心朝禮，后土皇地祇。
　　志心朝禮，太一救苦天尊。
　　志心朝禮，玉寶皇上天尊。
　　志心朝禮，玄真萬福天尊。
　　志心朝禮，太妙至極天尊。
　　志心朝禮，玄上玉晨天尊。
　　志心朝禮，度仙上聖天尊。
　　志心朝禮，好生度命天尊。
　　志心朝禮，太靈虛皇天尊。
　　志心朝禮，無量太華天尊。
　　志心朝禮，玉虛明皇天尊。
　　志心朝禮，真皇洞神天尊。
　　志心朝禮，流光救苦天尊。
　　志心朝禮，玉符赦罪天尊。
　　志心朝禮，大慈接引天尊。
　　志心朝禮，金闕化身天尊。
　　志心朝禮，九幽拔罪天尊。
　　志心朝禮，朱陵度命天尊。
　　志心朝禮，九炁生神天尊。
　　志心朝禮，慈航苦海天尊。
　　志心朝禮，法橋大度天尊。
　　志心朝禮，慈光拔度天尊。
　　志心朝禮，燈光普照天尊。
　　志心朝禮，日月普明天尊。
　　志心朝禮，流光梵現天尊。
　　志心朝禮，符光洞照天尊。
　　志心朝禮，轉輪聖王天尊。
　　志心朝禮，九光鍊度天尊。
　　志心朝禮，火鍊丹界天尊。
　　志心朝禮，蕩除昏翳天尊。
　　志心朝禮，清水度魂天尊。
　　志心朝禮，火鍊丹簡天尊。
　　志心朝禮，靈源普潤天尊。
　　志心朝禮，玉眸鍊質天尊。
　　志心朝禮，火鍊血屍天尊。
　　志心朝禮，蕩除血湖天尊。
　　志心朝禮，靈寶蕩穢天尊。
　　志心朝禮，清淨真意天尊。
　　志心朝禮，神功妙濟天尊。
　　志心朝禮，水鍊血屍天尊。
　　志心朝禮，金暎護魂天尊。
　　志心朝禮，解除冤業天尊。
　　志心朝禮，法雲流潤天尊。
　　志心朝禮，引魂光明天尊。
　　志心朝禮，高真妙果天尊。
　　志心朝禮，神光廣被天尊。
　　志心朝禮，逍遙快樂天尊。
　　志心朝禮，開光丹景天尊。
　　志心朝禮，丹天煥明天尊。
　　志心朝禮，湛寂法雲天尊。
　　志心朝禮，惠道照明天尊。
　　志心朝禮，慈暎度苦天尊。
　　志心朝禮，妙玄朱光天尊。
　　志心朝禮，拔苦慈恩天尊。
　　志心朝禮，度厄應變天尊。
　　志心朝禮，妙道光明天尊。
　　志心朝禮，惠炬大真天尊。
　　志心朝禮，開拔苦魂天尊。
　　志心朝禮，嚴淨無等天尊。
　　志心朝禮，救苦真聖天尊。
　　志心朝禮，萬靜真元天尊。
　　志心朝禮，普慈難賜天尊。
　　志心朝禮，上靈慧日天尊。
　　志心朝禮，拔苦真階天尊。
　　志心朝禮，贊輝法境天尊。
　　志心朝禮，雲華見相天尊。
　　志心朝禮，把真鍊妙天尊。
　　志心朝禮，慈雲法雨天尊。
　　志心朝禮，陽光朗照天尊。
　　志心朝禮，陶魂有魄天尊。
　　志心朝禮，全形變化天尊。
　　志心朝禮，廣度沈淪天尊。
　　志心朝禮，十方應化天尊。
　　志心朝禮，慈雲蔭禮天尊。
　　志心朝禮，常沾法雨天尊。
　　志心朝禮，解冤釋結天尊。
　　志心朝禮，斷除業障天尊。
　　志心朝禮，體神清靜天尊。
　　志心朝禮，天河灌沐天尊。
　　志心朝禮，黃華蕩形天尊。
　　志心朝禮，三界流通天尊。
　　志心朝禮，護魂無滯天尊。
　　志心朝禮，迴骸起死天尊。
　　志心朝禮，虛黃演教天尊。
　　志心朝禮，盪除血穢天尊。
　　志心朝禮，青帝蔎魂天尊。
　　志心朝禮，白帝倚魂天尊。
　　志心朝禮，赤帝養炁天尊。
　　志心朝禮，黑帝通血天尊。
　　志心朝禮，黃帝中主天尊。
　　志心朝禮，玉帝生神天尊。
　　志心朝禮，五帝全形天尊。
　　志心朝禮，大慈至廣天尊。
　　志心朝禮，昭彰妙道天尊。
　　志心朝禮，開通業道天尊。
　　志心朝禮，光明普照天尊。
　　志心朝禮，法橋濟惠天尊。
　　志心朝禮，聖力無邊天尊。
　　志心朝禮，升入無形天尊。
　　志心朝禮，三光洞照天尊。
　　志心朝禮，甘露流通天尊。
　　志心朝禮，回光啟曜天尊。
　　志心朝禮，寧聲救苦天尊。
　　志心朝禮，寶座圓滿天尊。
　　志心朝禮，隨願往生天尊。
　　志心朝禮，大慈大悲救苦真人。
　　志心朝禮，大慈大悲救度真人。
　　志心朝禮，大慈大悲大惠真人。
　　志心朝禮，萬福真人。
　　志心朝禮，萬道真人。
　　志心朝禮，鬱羅真人。
　　志心朝禮，真定真人。
　　志心朝禮，觀妙真人。
　　志心朝禮，妙行真人。
　　志心朝禮，慈悲真人。
　　志心朝禮，太極真人。
　　志心朝禮，九華真人。
　　志心朝禮，拔度真人。
　　志心朝禮，普慈真人。
　　志心朝禮，太素真人。
　　志心朝禮，慈蔭真人。
　　志心朝禮，太妙真人。
　　志心朝禮，慈惠真人。
　　志心朝禮，正一天師。
　　志心朝禮，演教天師。
　　志心朝禮，啟玄天師。
　　志心朝禮，開化天師。
　　志心朝禮，進仙天師。
　　志心朝禮，化身天師。
　　志心朝禮，普攝天師。
　　志心朝禮，普救天師。
　　志心朝禮，拔難天師。
　　志心朝禮，救死天師。
　　爾時，救苦真人曰，再行懺悔，壇下善男信女及所薦亡魂，自從前世，廼至今生，受身女流，過多罪咎。婚姻之後，聚守成家，處事營生，故犯誤為之罪。或不淨手漱口念經之罪。破齋犯戒不信陰陽之罪。飲酒醉亂心神之罪。己是他非說人長短之罪。重秤大斗，入己之罪。輕秤小斗，與人之罪。不忌三光，節屆婬慾之罪。生男育女，墮子落胎之罪。憎嫌男女太多用水，渰浸棄撇之罪。擅用水漿汙濁江河之罪。呵風罵雨，惡寒厭暑之罪。洗米澄泔，淘沙落粒之罪。厭賤穀米菜蔬之罪。剪截幣帛任意衣著之罪。故殺誤殺，教殺自殺之罪。熱湯潑地，損害一切蟲蟻之罪。輕凌翁姑父母、伯叔兄弟之罪。無辜叫喚鬼神，咒詛誣盟之罪。孤貧乞求不與之罪。富貴貪婪不知止足之罪。耕田種作，穿坑掘土，損害含靈之罪。養育鵝蠶不節之罪。畜養犧牲貪財之罪。今對三清御前，一一懺悔之後，即俾生生雪淨，世世冰清，永消積罪之愆，尚納平康之慶。誓堅歸向，仰答生成，各各虔誠，志心信禮。
　　志心朝禮，酆都府主玄天上帝冥官。
　　志心朝禮，酆都左府太陽宮注生冥官。
　　志心朝禮，酆都右府太陰宮注死冥官。
　　志心朝禮，酆都鑊湯獄定罪考鬼靈官。
　　志心朝禮，酆都風雷獄定罪考鬼靈官。
　　志心朝禮，酆都銅柱獄定罪考鬼靈官。
　　志心朝禮，酆都火翳獄定罪考鬼靈官。
　　志心朝禮，酆都屠割獄定罪考鬼靈官。
　　志心朝禮，酆都金剛獄定罪考鬼靈官。
　　志心朝禮，酆都火車獄定罪考鬼靈官。
　　志心朝禮，酆都溟泠獄定罪考鬼靈官。
　　志心朝禮，酆都普掠獄定罪考鬼靈官。
　　志心朝禮，酆都火坑獄定罪考鬼靈官。
　　志心朝禮，酆都糞穢獄定罪考鬼靈官。
　　志心朝禮，酆都硤石獄定罪考鬼靈官。
　　志心朝禮，酆都血湖獄定罪考鬼靈官。
　　志心朝禮，酆都大鐵圍山定罪考鬼靈官。
　　志心朝禮，酆都小鐵圍山定罪考鬼靈官。
　　志心朝禮，酆都有間獄定罪考鬼靈官。
　　志心朝禮，酆都無間獄定罪考鬼靈官。
　　志心朝禮，酆都諸大地獄定罪考鬼靈官。
　　爾時救苦天尊再諭妙行真人曰：吾今以此經懺散布萬國九州、十方世界。若有奉道之民，世間男女，或遇三元八節、五臘直日、三伏齋日、生辰忌日，發無上道意，遇諸產難及一切厄難，說諸因緣，普得超度。燒香朝禮，諸大天尊真人、天師名位者，魂生天堂，逍遙自在。於是救苦天尊而說頌曰：
　　運真合靈會，寶勑召諸神。六天壘重陰，酆都九幽獄。典吏部冥洞，三官執九府。主典神吏眾，一切主錄罪。拔度產血難，出離三塗苦。流光玉元符，照破血湖獄。爐炭生青蓮，刀劍生騫林。火池化溫泉，鑊湯為春圃。超度長夜魂，往生極樂國。
　　太一救苦天尊說拔度血湖寶懺竟