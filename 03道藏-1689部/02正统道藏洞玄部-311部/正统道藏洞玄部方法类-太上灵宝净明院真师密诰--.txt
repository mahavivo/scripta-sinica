靈寶淨明院真師密誥
　　經名：靈寶淨明院真師密誥。撰人不詳。三篇同卷。底本出處：《正統道藏》洞玄部方法類。
　　靈寶淨明院真師密誥
　　天樞院録事羅照先，奉真師玉旨，判下浄明院周演教真公等，九祖六親仙職下落，今具本司契勘到下項：
　　祖諱賢，紫微殿善簿判官。
　　祖諱遵禮，酆都左大判官。
　　祖諱伯通，保命真人。玉皇殿。
　　祖諱瓖，妙應真人。玉清宮。
　　祖諱哲，志孝真人。
　　祖諱敬述，詳光真人。
　　祖諱嘉正，志道真人。上清宮。
　　祖諱彥先，普惠真人。上清宮。
　　祖諱濤，太微西度元君。玉清宮。
　　父諱秩，東極保壽元君。玉清宮。
　　鄧氏，紫微殿第十一傳言。
　　金氏，玉皇殿注生童子。
　　郝氏，浄至仙童。
　　蔡氏，運修仙童。
　　盧氏，度厄仙童。
　　錢氏，道君左傳言。
　　盛氏，丹霞會睦元君。
　　王氏，廉肅廣修元君。
　　錢氏，忠養華元君。
　　史氏，顯道元君。
　　已上並係浄明院法師三人恩及者。尚必法師三代及六親，未有定奪，謹具呈。
　　太歲己酉三月十五日司記關，昨奉教師位關傳到，楊文卿真童，治顛邪瘟癆已安就，平靈應真，依奉祖師真旨，傳付後學者，用深黃者染背心，一面書一道，面東取炁三口。
　　呪曰：
　　日出靈光，月映西方。南北二斗，統臨紀綱，保我法子，百病消亡。邪魔犯者，立受其殃。
　　符式朱書，掐寅。
　　日存日，月存月，斗口相對，斗罡相對。
　　右取炁，念呪書符。存身為玉皇紫微侍側。書訖，掐寅，再念七徧勑符。當兩乳用二印，當領用一印，象三台背後，左起印七印，象斗罡星，當花字上。
　　神仙辟穀服栢葉方
　　金毛狗脊去毛，白木，天麻，荊芥，蒼木洗浄，狹苓各等分。
　　右件搗羅為末，用井花水為丸彈子大。如服時，用一丸，黑豆一升，用水三升三合，將豆并藥一處煮，令水乾為度。服時，將豆一撮栢葉，同入口嚼下。如喫盡藥豆，則單喫栢葉也。服之一年，身上生毛，長一寸；服二年，身上毛退；服三年，不飢不渴，不寒不熱，日行五百里，水上自浮，長生不死也。服時，忌食漆葉、萆麻葉、胡桃葉。
　　靈寶浄明院真師密誥竟