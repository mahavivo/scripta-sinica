雲阜山申仙翁傳
　　經名:雲補山申仙翁傳.不題撰人.一卷.底本出處:[正統道藏]洞玄部譜錄類.
　　雲阜山申仙翁傳
　　仙翁申姓，名泰芝，字廣祥。家世洛陽人，譜係出于周時申伯之裔。故詩有云維嶽降神、生甫及申是也。申伯之德，柔惠且直，蕃宣四海，有其功德。朝廷宣王以路車乘馬，賜南土而居之，而子孫繼承不絕。迄至于漢，傑出申仙祖翁，年高八十餘歲。武帝有聞，遣安車駟馬迎之，封太中大夫。厥後嗣孫寓長沙，皆仕宦宰相之榮。及其散徙四方者，不可勝紀。惟先祖之宗，流振於邵州邵陵縣，今之寶慶府邵陽縣仁風鄉柳塘村。卜居，高大門闆。父母以敬愛慈忍孝善於恆心。一夕，母楊氏夫人夢一神人自空而下，持紫芝一莖，揉碎為丸，與楊氏掬水吞之。覺而喜懼不已。及至旦明，以夢告於· 族屬。有曰紫芝非凡矣，必有祥瑞。因而有妊。時於唐則天順聖皇后垂拱三年，歲次丁亥，八月初五日辰時誕生。是時神光燦爛，瑞氣衝盈，遠近歡呼，莫不嗟訝，何喜如之。仙翁既長，器識不凡，敏而好學，六經通曉，善屬文，深戒色慾，斷葷腥。其奈家不甚厚，每見因窮，隨力贈給。人有犯而不校，觀其玄教經科，一覽．備悉。及父喪，遇神人指以地，葬於紅衙山為之宅兆，盡其孝道，岡．有虧也。未幾，無心於世，好其廈處，疏於親友之交，慕神仙之事。．一日，澄神洗思，訪遊南嶽朱陵洞天，踐履巉巖之際，陸彼祝融峰上木陰之下，坐其巖石之上，歎曰：此中甚有佳致，何惜元綠居此。俄有一老叟黃冠野服，髭鬢皓然，散誕徜徉，來于憩所，仙翕起而揖之。叟乃問日：子何人也，在此歎息？仙翁答曰：吾乃邵陵人也，暫遊勝槃，愛此清閑，自恨綠薄，不獲久駐，所以歎息。．叟復有云：名山靈跡，在在有之，何道在近而求諸遠耶？子所居之地，幸有雲山之北、余胡之巔、蓮荷之托，亦有小小超絕去處，可以鍊行修身，但患子之無心耳。仙翕日：願求指教。叟日：吾乃九天真人，今授子之要法。乃探囊取書一帳，日：此即金丹火龍大成之旨，為超凡入聖之機，密而行之，方得成道。道成之日，吾當邂逅子於大羅之境未晚也。切宜精修，幸勿輕泄懈息。於是仙翕俯伏拜受，欽慕不已。俄頃之問，風飛雲起，叟已在半天矣。仙翁再拜，違南山徑歸故里。自是笑談應對，動息之問，與平昔不同也。半年之久，又告族屬：我今不欲處於塵俗，擬求隱地修養身心，敢以暫別左右。諸人允諾。於是就蓮荷山蓋覆庵寮，立丹鼇，採藥物，按法修鍊。今蓮荷山有丹鼇、丹池尚存。丹成之後，告之眾日：我丹藥雖成，善行未備，不敢輕服，佩而行之，當為助國立功，濟民累行，他時入侍三境，誠無愧矣。仙翁自此轉覺神清黑爽，洞達幽冥，曰暘而暘，曰雨而雨，隱顯變化，坐觀世事如指諸掌。孰不仰羨？至明皇開元二十六年戊寅之歲八月十六，朝罷，帝謂群臣日：朕自昨宵夢一神人告朕云，湖南雲山之北，邵陵之地，有申姓道人，號曰白雲居士，以鍊丹成而悟道。若禮之，可為國師，必能與國家修禳而獲福壽。群臣喜而稱賀于帝：此猶高宗夢傳說而無異也。即勁翰林草韶，遣使奉韶往邵陵尋訪而宣詔之。韶到，郡守委官同奉使於余胡蓮荷修鍊之所，果有申姓道人稱白雲居士。時已道德清高，欣然從詔，不逆上命，即同詔使前赴長安帝都。到日→ 承宣入殿，與帝談論，聞一知十。帝稱為仙翁，賜號大國師，劫旨住持元真觀事，賜千斤金鍾、百鍊寶劍，與國焚修祝願，許其出入禁廷，主領玄教。次年八月中秋夜，帝謂仙翕曰：月中可以到否？仙翁答日：可也。遂同葉靜天師與帝擁從乘雲，至于月殿之下，見榜曰廣寒清虛之府，過一大門，在玉光中乃飛浮宮殿，常有寒氣逼人，濕濡襟袖，見其門兵嚴衛，止於門下。少焉，仙翕引進，明皇得見仙眾及素娥十餘人，衣皓衣，乘白鸞，笑舞於大桂樹下。樂音響亮，明皇素解音律，獎覽而意已得傳，倉忙抄寫曲譜，即今之工六工尺  工尺四上  上尺上尺工  六吾六工  六吾六尺六  工尺上尺上  四合四上尺  上四上之字是也。頃刻，仙翁、葉靜天師與帝依前乘雲，隨逐旋風，若醉寤而還宮闕。次夕，明皇意求再往，仙翕但笑而不允，帝亦無咎矣。天寶三年，明皇宮中楊貴妃亦懇仙翁受傳秘錄。次年二月二日，上建寶齋，設紙蓆偽座而試之，仙翁端坐而席不傾。上歎日：異哉，真神仙中人也。時仙翁乃留餘齋在几，帝問曰：留齋何如？答日：歸以遺母。帝曰：路程甚遠，何時可到？答曰：今晚可到。帝亦未信。遂附齋與邵陵郡守，到郡，齋尚溫芬。郡守隨即具表謝帝，看詳日時，果賜齋之日同也。於是帝與臣僚無不欽信。惟帝愛慕貴妃之情甚厚，仙翁累入內庭與帝講解，因進諫日：宜戒色慾，為患防其奸臣蔽主，竊弄大權，小人在位則君子在野。然帝不見用，亦不甚謹。一夕，京城元真觀金鍾不扣自嗚，有司奏聞。帝召仙翕，日：西嶽神人報云，國家不寧，禍亂將至。雖曰有數，亦可修禳。明年果見南蠻釁毒南方。仙翁已知有安祿山之變將漸萌矣，仙翁乃上表辭帝，乞歸故里，為國按法禳之，奈歸心甚切。帝亦從請，乃勁宮中陳氏製法衣一襲以贈行色。時陳氏係掌侍茶湯之職，供侍仙翁甚久，未嘗憚勞。仙翁謂陳氏日：日久有勞心勤，無以為謝，有藥一丸名絳雪丹，贈汝。候命終之日，方服此丹，至時可告于帝聽。若氣絕之後，以身入棺，但蓋半掩，塚門勿塞，可高大其墓墳，令汝魂魄出入自若，不受輸迴厄難。百年之時，汝身不壞。遇生人之黑，令汝死而復生，即還人道，得為地仙矣。陳氏受丹，稱謝仙翁日：妾若他日命終，得免輪迴之苦，敢忘所自耳。其後陳氏病危之時，以前事告帝，皆從所請，安葬陳氏棺柩出禁城三里之外，題其墓曰蘭昌宮。後天寶七年二月二日，帝劫中書門下省遣中官二員雀提、李中貴等護送仙舫還於邵陵。是時貴妃亦製紫服一領，以金珠裝飾而贈之。御筆親書劫賜宜唐觀額，與仙翁還山主持香火，福國利民。回郡，參見太守，具述聖意，遂歸故里柳塘，即今祖基觀是也。仙翁謂中官日：山門寂寥，殊乏奉待，有丹藥二丸贈送，回京見其六親方可吞服，以釋塵勞之難。來使受丹，叔謝告別，往見太守，請給回文，取路從邵河塘口渡，買舟過洞庭，迤邇可回京國。初起程，至大禹廟前，二使相與語曰：仙翁贈丹，必有神驗，何必到家方服？遂取水吞之。良久，覺身輕心燥熱，即解衣浴於廟下淺流之中，自然身輕欲羽，勢可騰空。乃與從者日：一切曩囊盡付汝輩，急速歸京，以此事的報家人，各宜知悉。二使遂隱入彼處山林中。有時人或見其出入，罔知所在，邦人立廟奉把，今之邵江漁父王是也。或云二人服丹後浴於水中，其江內之魚自此之後漁獵之人皆不能獲其魚，因此號為漁父大王，與禹王為友，後總稱漁父三位靈官。見於余胡山下，地名雲霖，建觀宇以前劫額為用。於是闡揚教法，與國祝壽降祥。帝劫本州支給錢糧，供真膳眾。彼時仙翁於邵河箕子潭水面建壇，作法拜章，斷隔南蠻。今潭面上有拜章蓆紋，水長水落，其紋如故。其後明皇幸蜀，太子即位，靈武中興大唐，此必拜章修禳之驗也。仙翁由是書符呎水，行藥治病。時復奏事於長安帝庭，或赴洛陽齋會，朝遊暮返，策空駕浮。而邵陵城束河畔有小石室，仙訪往來其中隱遁，頃刻又在洛陽矣。風俗通知靈異，至今號曰洛陽灣，顯然可據。至天寶十四年，歲在乙未，八月十三日，由楊二姓集社，會於宜唐觀側。仙翁亦承其請，中途遏神人與桃三五顆，因持桃顆見示社人，舉皆嗟嘆。獻之，長宿不受，遂剖而食之。須臾之問，彷彿聞太空步虛之聲，忽爾余胡峰頂祥雲下覆，仙樂響亮，鸞鶴飛騰，旌幢雜還，內朱衣二人，珠翠擁從，隱隱下至觀所。仙爺遂辭杜眾，迎禮仙耕。中有長磨一首丈餘，上赤書玉字題日：邵州道士申泰芝，丹成九轉，行滿三千，今當白日上昇。仰視彩雲四布，絳節滿前。仙前囑之道眾曰：吾今脫離塵世，昇陸清都，與天地相為長久。今後凡民有請，吾當感而遂通。此後必遇劫火患難，但陰相扶持。各宜保重，所有宜唐觀，永遠為祝聖人壽。遇三元、八節、五臘、十直之辰，勿虧醮奉，福國及民。言訖，騰空而去。時仙訪年已六十九矣。今余胡山有石柱，上橫平石一片，世傳此為仙翁上馬臺。道士比時結狀申州，太守具表聞奏朝廷。其年八月十三日，明皇登殿之際，遙見虛空有仙仗駕鶴，形儀持幢執節衛列左右。帝與朝臣庶士咸皆瞻視。一日，邵州太守表到，丞相陳希烈，李林甫捧表達· 御。上覽所奏，事因帝登殿遙見太空現神仙之儀相符而合。即勸下邵州守，令四時宜加祭謁，母輒息慢。本觀去州百餘里，守令往來禮謁不便，復為聞奏。次勸守令於近城創立開元觀，於邵河之北繪塑仙像崇奉，以便祭祀。續降勸旨，凡申氏之族，五服之內，並勁兔租稅。仙翁上昇之日，永州祁陽縣士庶人等見一仙人乘白鶴浮空而來，飛下仙衣一領於道觀之所，收之安奉，因易其觀名日白鶴觀，亦為聞奏。看詳，皆別無神仙事故，惟邵州申泰芝白日跨鶴飛昇天也。其觀每遇法會，請眾捧衣達壇行道，歷世傳聞不泯。仙翁之丹，世無仙分不可覬覦。至于雲山勝槃，猶存仙翁昔日棲真之所，巖穴深邃，峭壁巉巖，不可得進，併存仙跡於峰巔絕頂，攀綠而上，可得見之。山問靈杉蓊鬱，歷年多矣。靈巖聖水，請禱輒應。今山門香火，官民士庶，禦苗捍旱，澤物利民，影響報應。白雲長鎖於巖前，洪福永扶於國祚。普天稱慶，易地騰歡。謹留行狀以廣聞，豈小補云爾。
　　證驗事實
　　唐憲宗元和間，薛昭為禁城捕尉，出理民訟，枉法受賂，被其斜彈。時。唐法嚴明，捕尉犯之，亦須箠楚。昭懼受辱，遂潛逃出於禁城之外。天色將暮，迷失路徑，彷徨四顧，忽遇一老叟，昭揖之，下、情無任以求指迷。叟問日：汝何姓氏在此？答日：姓薛名昭，居官不清，被其斜彈，恐懼罪責，所以逃此，而迷失道路。昭復問叟何氏，答日：我是田山叟，久居山林，知人休咎。既求指迷，吾當以實告汝，可免憂難。此去不遠，有茂林脩竹，汝暫住此問。見蘭昌宮者便宜隱此，即可兔難。昭謝日：若得免罪，亦不忘也，當報大德。叟日：守官不潔，何望有德報歟？昭遂揖別老叟前去，見竹林間果有小亭名蘭昌宮。維時日將頹，昭心快然，喜懼交作，遂柄其亭。將至二更時，月華皎潔，忽見一女子容貌妖燒，迤邐近前，昭心大驚，疑其是鬼。昭問日：汝是鬼耶，人耶？何由至此？女子答曰：妾非鬼也，乃明皇宮中掌茶湯之女陳氏。時有湖南邵陵申道人在朝，明皇以仙翁稱之，詔入禁城，演談妙道。妾侍荼湯，無不盡誠。仙翁與妾言日：久勞供侍，無以為謝，出藥一丸名絳雪丹，祝妾候命終之時方可吞服，百年後遇生人，復還人道，當得為地仙。女子復問日：汝何姓氏？綠何至此？昭答日：姓薛名昭，為禁城捕尉，枉法懼誅，來竄於此，適遇一老叟稱日田山叟，指我來此，可以逃難。陳氏拍掌大笑日：田山叟即申仙翁也，知妾居此百年矣。今日果應昔許之事，豈偶然哉？昭猛省吾為書生時，嘗觀唐傳有載，亦非偶爾而遇。二人歎息良久，陳氏乃以雲情雨態告昭，昭不免伸譴捲之難，陳氏日：汝可隨我往此，咫尺之問有塚門大開，其中廣闊，朱棺尚存而其蓋參差，中乃妾之身也。陳氏令昭舉其棺蓋，果見一女子面目皎然，溫暖而起，衣服壞爛，惟存首飾金璧。至天色漸明，陳氏令昭將金璧齋之于市，製換衣棠，與陳氏裝飾。未幾，俱入霸陵山而隱，得為地行仙矣。白日飛昇，知神質久種於芝草；朱幢接引，諒仙綠適滿於冰桃。異哉，夢感於明皇，尋膺丹詔；盛矣，聲聞於太上，續奉玉音。蚓嘗躡鳳乘龍，可以縿鸞跨鶴。頓離凡境，敬造玄都。握造化之樞機，司雷霆之號令。旱禱輒應，民難必扶。跡著三山，已見道非常道；丹成九轉，稔知名匪常名。抑由行滿三千，始可鵬搏九萬。昭如日月，凜若冰霜。息漸寰宇以無疆，福被生民而甚大。仁博而愛，惠我元私；妙合而凝，寂然不動。靈則不知而不識，修而可治而可平。鑽之彌堅，仰之彌高。神麻莫測，瞻之在前，忽然在後；道化難量，功優於天上人問，德顯於今來古往。洋洋在上，濯濯厥靈。前宋加封，徽號三承於褒美；大元崇杞，聖恩累降以增輝。道黑常存，奚啻山高而水遠？仙風永扇，信同地久以天長。切觀事紀之詳，大莫能載，小莫能破；次察真人之妙，魄可使返，凡可使仙。歎莫難盡讚揚不可思議。宋高宗皇帝加封拙叫命：勸衡州衡陽縣雲阜山仁惠廟白雲大仙。昔楚人祀雲中君而舍之於壽宮，龍駕帝服見乎歌詠。今衡陽之阜有能以雲氣致嘉雨驅旱癘，載在彝典。稱為列仙，邦人德之，揭虔于廟。嗚呼，豈昔之所謂靈皇皇而颼遠舉者；聊褒厥異功，錫之沖號，益孚善應，以澤斯民。可特封妙寂真人。奉勁如，右牒到奉行。
　　紹興二十七年正月二十六日
　　雲阜山申仙翁傳竟
　　#1『時』原作『是』，據文義改。