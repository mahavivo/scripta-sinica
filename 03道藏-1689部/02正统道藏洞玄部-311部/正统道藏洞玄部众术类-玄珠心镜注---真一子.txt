玄珠心鏡註
　　經名：玄珠心鏡註。題街嶽真子註。題一卷。底本出處：《正統道藏》洞玄部眾術類。
　　玄珠心鏡註
　　衡嶽真子註
　　守一詩
　　得一之元，
　　夫言一者，是無形天地之始。氣，生化之玄元，老氏強名之日道。夫生之元，即是混沌未分之初，窈窈冥冥之際，無名無狀，亦日自然。莫知其後，莫知其先，高不可極，深不可測，含陰吐陽，以彰三光，大包天地，細入毫芒。世有明之者，可謂知一之元也。老君謂尹真人曰：吾思此道，本出窈冥，愚不別知，自謂適生。又曰：吾抱元守一，過度神仙。已上並是老君《西昇經》正文。老君《內觀經》說一之元云：道不可見，延生以明之；生不可長，用道以守之。生道若合一，即神仙長存。夫言生道合一，即是身入無形，與道合同一體也。《黃帝陰符經》曰：知之修煉，謂之聖人。又云：觀天之道，執天之行，盡矣。又曰：陰陽相勝之衍，昭昭進乎象矣。此真知生化之玄元者也。
　　匪受自天。
　　此一句，謂世有得一之元，便能堅苦寂寞，冥心煉形，自然神凝形釋，骨肉都融，冥彼化元，解蛻分身，出有入無，坐在立亡，飛行太虛。既已知之，叉固守之。日有應效，如響應聲，如影隨形，不爻更待天人為師受事而後修行也。但世有明師心經此門透徹化元者，便可為師，信受操行也。但問志之如何耳！道成之時，交游仙聖，別當授事，或賜靈藥，即不可預載也。
　　太無之真，
　　此一句，說天真之中位極高也。
　　無上之仙。
　　此一句，說天仙之中位極高也。世有得一之元，抱元守一，道成神凝，解蛻升彼玉清，或署太玄之真，或拜無上之仙。其中功用覺觸，具載下文也。
　　光含影藏，
　　此一句，言欲成高真之時，功用既至，叉先光含影藏，是骨肉都融，神凝形中，名日天光內燭。此即純陽神熙含身，自然無影，故言影藏。積功至此，暫欲染世之塵垢，亦無因而得也。不息此道應效遲速，但恨世無高仙之才，焉能耽此心耳？有其才叉遇其師，此亦自然。神仙主司，潛相扶會，道不負人志也。
　　形於自然。
　　此一句，言守一之人功用堅苦，自然光含影藏，即窈窈冥冥之中自然凝形成就。故《西昇經》云：忽無就形，知非常生。又言：形未凝之時，在冥冥之際，純陰共和合純陽，不獨顯分。又曰：無形之中有形生焉，冥冥之內希夷明焉。如是則出有入無，分身百億，上即朝玉清，寢宴太極，帶索人問，遁俗無悶也。
　　真安匪求，
　　此一句，言道成形凝身中，非外力所能致，非智巧之能凝，皆須冥心無心，冥身無身，若苟有身心，即神不凝矣。
　　神之久留。
　　言守一功至則神凝，真形安在我子官之中。夫言子官，即是男子之氣海，女人謂之血海。真安在子官，名日神之久留。非智巧外力所政，皆守神一，積功堅苦，歲月深遠，方見成形。要而言之，《西昇經》云：神不出身，壽命無期。又云：藏人於人而不出，藏身於身而不現，然後天道盛矣。又曰：無心之心，無身之身，是謂道。人但能神莫出身，自然與道長久。又曰：神生形，形又生神，然後形神合同。
　　淑美則真，
　　此一句，言陰陽和淑之際，凝神之初，真狀分明，變化自在。道之生化萬物亦爾，但非久耳。
　　體性剛柔。
　　此一句，言道凝成真人，是無形之形，體性剛柔。所謂柔者，天下莫柔弱於黑，黑莫柔弱於道。道所以能剛者，包裹天地，貫串萬物。金石雖日堅剛，皆為道之貫串，故言天下莫柔於道，莫剛於道。道成之身，亦能貫串金石，大包天地，細入微塵也。
　　丹霄碧墟，
　　此一句，丹霄碧墟是三清之分野，玉京金闕之地名，諸天尊皇帝君之所居。夫得一之元，修守堅苦，道成神凝，悉歸此地，位極天官，還為尊皇帝君也。
　　上聖之儔。
　　此一句，是諸天尊皇帝之殊號，天真大仙之總名。言得一之元，道成解蛻，升彼玉清，與諸天尊皇帝君為倡，不與下仙儔也。
　　百歲之後，空餘墳丘。
　　此兩句，言此道極高，冠眾仙之首。既得成者，自然識量深遠，不欲動耀世人視聽，表光曲飾肯比。夫中仙乘龍騎雲，白日昇天而已哉？夫神仙貴滅迸隱化，或藥杖代形，劍履隱蛻，既代作屍形，任冤家骨肉類悲苦哭，真身即潛，發飄車遙詣洞臺神仙之府，然後上帝遣玉女賜靈藥，始蛻而去，不其高哉？悲夫！世之人未有一善恥人之不知，掉頭雀躍，仙聖為寒，心諭彼地蟲朝菌，雖欲強速，亦無因而得也。且大地下仙尚形，不與物接，言不與世交，況神仙無形之形者乎？百歲之後，但發襯看我，空餘衣蛻劍杖而已，玉清之上，天帝之女也。
　　大道守一寶章
　　道無為，
　　道經曰：至道無為。無為，謂守虛無自然窈窈冥冥，閑淡寂寞，不著一物，而凝其心。故《南華真經》云：車肢體，黜聰明，離形去智，同於大通。然後內不知一身，外不知天地，寂寥澹泊，不聞其聲，不見其形。此真無為也。《老君定觀經》云：守無為自然之道，但覺一念心起即須滅除，唯滅動心，不滅照心。但凝空心，不凝住心。《老君西昇經》云：上道養母。常能養母，身乃長久。夫道以虛為母，虛以無為母，無以自然為母。自然者，道之根本也。常能養根本者，真得虛無，無為之道也。
　　無不為。
　　夫道無為，非不為也，言守無為亦有為矣。言不為其道，道之無者，諸身外之物耗我精神，伐我性命，無論貧賤富貴皆不覺形神為外物所役，遂至衰老病死。故《西昇經》云：世人皆以色聲滋味為上樂，不知色聲滋味是禍之大朴。故聖人知之，不欲以歸於無欲。《黃帝陰符經》云：萬物與人之服御，盜人之氣，以衰老。老君謂尹喜曰：人之所以輕命早終者，非天地殺，非鬼神害，人自令之然耳，以其生生之厚也。夫無以生為者，是賢於貴生。《南華經》曰：達生之情者，不務生之所無以為；達命之情者，不務知之所無以為奈何。夫養形鈴先以物，物有餘而形．不養者有之，豈唯愚不道者哉？世有達道之言者至多，行之及者少。是以聖人貴行不貴言，此例皆諭道之無者勿為也。
　　可心證，非智知。
　　此兩句，言至道無形，可以至心，行之者默覺證效而已，非世智聰辮所能悟解也。
　　何謂知？何謂證？
　　此兩句是覆語。
　　知遣智，
　　此一句，言既知之後都遣智慧，晦跡韜光，世貴聖人聖，不貴聖人愚。
　　證虛應；
　　言守空虛無為，久而神效，如響應聲，如影隨形也。
　　應無從，
　　言至道應效，無所從來，不知所然而然，但覺無為自然之中神通自在者矣。
　　心乃通。
　　老君教人修道即修心也，修心即修道也。＇蓋心者身之神也，心空虛無為，久即明道。明道則神通，神通之人無所不通也。但行至自知也。
　　通於一，萬事畢。
　　老君謂尹真人曰：子能知一萬事畢。況神通於一者，謂抱元守一，身入無形，與虛無自然無狀之狀，一熙合為一體，即萬事畢矣。此身化為大即能包萬有百億世界，化為小即能入一微塵，一微塵之中，又能容百億世界，神通至此萬事畢矣。
　　一為根，
　　夫一是大道之根元也。
　　事為門。
　　夫得一知一之元，得太上心印者事也。事者，守一之門戶耳。
　　事歸一。一常存。
　　此兩句，言萬物皆生於一，死於一，得於一，失於一，去於一，歸於一。又言：守一之事，功成歸一黑，即身與虛無自然無形一熙常存矣。餘在下句也。
　　存莫有，假言守。
　　此兩句，一黑常存，自身莫令有熙。夫言守者，假言守耳。故《黃庭內景玉經》云：虛無寂寂空中素，使形如此不當污，行自翱翔入雲路。餘在下義也。
　　守虛無，自長久。
　　言但守虛無，自然形神與道自長久也。《老君定觀經》云：夫學道之人心有五時；第一時，心動多靜少；第二時，心靜多動少；第三時，心動靜相半；第四時，心無事即靜，觸著還動；第五時，心無事有事，觸亦不動。心到此地方可夷心註玄，抱元守一，形神空寂，似有志矣。其後觸覺，道用日新。夫得道之人，心過五時，身入七侯，第一侯者，宿疾普消，身心輕暢；第二侯者，填補夭傷。還年復命，超過常限，色反童顏；第三候者，延壽千歲，名日仙人；第四侯者，煉身為熙，名日真人；第五候者，煉熙為神，名日神人；第六侯者，煉神合道，名日至人；第七候者，超出三界，位為虛皇大道玉晨之君，其於通神通靈，智周萬物。隨候鑒明今世之人，學道終身曾無一侯，促齡穢質，色謝歸空，而自稱得道，求諸通理，實所未聞者也。
　　玄珠心鏡註竟