太上宣慈助化章
　　經名：太上宣總助化章。唐末道士杜光庭編集。五卷。底本出處：《正統道藏》洞玄部表奏類。
　　目錄
　　卷一
　　救急解計章
　　南嶽魏夫人生筭度厄章
　　卷二
　　道士悔謝章
　　道士解過章
　　道士遷考章
　　道士犯籙解謝章
　　道士遠行章
　　舊事道中絕於法契闊章
　　斷四面口舌章
　　疾病定氣章
　　道士天地水三官手書鐮狀章
　　伏誓從道乞丐一生章
　　疾困延命章
　　請命章
　　疾病丐過請命章
　　困急日中上請命章
　　禁魂魄章
　　疾病卻三官死解章
　　卷三
　　收犬子鬼章
　　斷除非所祭祀鬼神復連章
　　為疾病分解存亡盟禱咒詛章
　　生筭度厄章
　　卷四
　　元皇上品六合生籌章
　　卷五
　　三天請命章
　　太上宣慈助化章卷之一
　　廣成先生杜光庭集
　　救急解計章
　　凡人有年災月厄，筭盡相臨、本命祿絕、行年妨害，宜奏此救急口章，災難消除，福祿立降。晝東向，　夜北向。
　　銀鎮一雙，算籌一百二十枚，青絲縷一丈二尺，信錢一千二百文，命米一石二斗，命繒二丈四尺。
　　次發爐
　　次長跪出官
　　泰玄都正一平炁，係天師陽平等二十四治，臣某稽首頓首，再禮
　　上言：謹案文書，今有某州某縣某鄉某里某觀弟子某，行年若干歲，戶口若干人，居住此處，即日叩頭，請福乞恩詞，肉人素質胎生，百官子孫，千載幸會，得奉
　　太上大道諸君丈人，受命皇極，自保生治，良由肉人某闔門大小頑愚，施行多違，招延不利，比年已來，轗軻不安，某家口衰厄，錢財耗散，妖怪竟起，恐有某三災九厄，頓集軀形，為天羅所纏，地網所繞、壽命短促、年等窮訖、死名解奏三官，又塚墓土絕，令先亡擾動為殃，注復連所見，訟逮生人，且今世濁惡，百邪凶暴，鬼賊交行，百病殺害，平人死者狼藉，哭聲盈路，不可聽聞，肉人處在其中、無功自拔，深恐奄充灰壤，不自存保，無方為計，推以一心歸命
　　大道告訴、向臣求乞章奏、解除某生命所犯三災九厄、羅網纏縛，請贖應死之命，如所列訴，臣以下愚，不明鬼炁、恐某身為六害，更相尅賊、又恐妖□所見侵枉，又為先亡後死，中外鬼賊塚墓之炁所可列逮，太山府君所可橫召、某誠復罪穢，但雀鼠之生，從道求哀，伏聞太上大道，慈育羣生，無不救拔，延命度厄，惟在恩覆置詞請命，露出中庭於太陰之下，北斗之前，伏地拜奏口章一通上聞
　　天曹，伏願
　　無極太上老君、太上丈人、三師君慈父
　　聖母，丐無極之恩，原除某年生已來所犯萬死之罪，萬愆之過，九厄之期，一切除蕩，乞某一生一活，一度一脫若三命已盡籌紀訖窮，特賜其短中得長、敗中得成，危中得安，厄中得濟，迴停漏刻，申借一期，請某本命生月神部，各領千乘萬騎，救解延命之厄，即為排天，迺致書乞丐子午之筭，倍年百二十歲，乞為肉人代名易形，削除惡簿，易短為長，願轉化推移，展轉窮年，推於魁綱之下，更相拔贖，若某年命薄弱，當為延續，倉穀乏少，增其斗斛，樹木枯槁、為傳膏澤，若三壽短促，增其延續，若年命不長，增其筭祿，輒勞神兵功曹使者，責持某年命簿帳目錄，上達
　　玉帝，几前隨事，為對司命門下，分別料度簡書、乞除刑止殺、若某身壽有限，其度促短，九厄並會，身行多違，臟滿罪定，應允驅除，三命欲盡，三解已報，玉曆無籍，左契無名，三元無錄，司命輟籍，南宮不收，天帝不原者，乞丐除之，三月一時，三歲一期，都會周而復始，如蒙省理，則受師老再生之恩主，為某上請文昌宮中壽命君，次請南昌益算君拔命君，各五人，官將各千二百人，一合來下，主為某延請生命，增益壽筭，永保存活，又請
　　太上玄元始黑官中請條星度筭君、轉名易形君、脫死上生君，各五人，官將千二百人，一合來下，與臣某身中功曹使者，太陰之下考召君吏，為肉人某，上詣
　　北斗御女宮中主為拔贖死籍，轉名易形，又請東華宮九龍符命告下五嶽仙公，勑水官河伯呂公子等，太山二十四獄緣吏。三台，八座司命，解除某身中罪，考一切和釋，為拔出三魂七魄付與身中，不得放逸，請拘魂制魄君五人，官將千二百人，又請東方七童子，拔魂魄吏萬二千人，為徑詣玄陰御女宮中，主為拔贖某三魂七魄，拔出三命，永保生活，又請南昌主真君五人，官將千二百人，一合來下，隨臣章上詣
　　太浩天曹司命韓君門下玉案上，主為某卻三官死解，更定生名，度著左契玉曆神仙簿中，延年無窮，又請魁綱君五人，官將百二十人，主為某身上解生月胞胎，生日所犯五星二十八宿，下解孤虛滅沒之厄，五災九厄之炁，賜純陽生炁布潤某身。所苦千災萬痛，應章除差，恐立命以來犯觸天地四時。五行十二時辰，二十四神，天綱河魁，太一從魁功曹，傳送大吉小吉，勝先神后太衝，徵明青龍白虎，朱雀玄武，螣蛇天后，太陰天一，貴神日遊月行，千禁萬忌，殃考深重，應充鬼伴者，願七星君，次為消除之，貪狼巨門，除斷鬼源，祿存廉貞，代名易形，文曲武曲，除卻死錄，天綱破軍，斤卻妖羣，使不加人，三台主除墓，考千罪萬過，十二刑殺之鬼，一切消滅，所患除愈，願上官典者，為通行省理，令章上詣
　　三天曹，分別某家昔世已來，九玄七祖，父母及某身積行所犯頑逆醜惡，非人所行，淫色盜竊、違天負地，形檮咒詛、復連之炁，并肉人某身行年本命諸災厄衰禍之炁，次解除五刑六害，短壽之厄，延年益等，六甲六十日旬，陰陽六十神，各自驅使，撿統四海八極，十四州九十郡，一千二百縣、萬二千鄉亭、萬二千里域之中，推某身所犯，並是何罪何事，在何宮在何司，何府何神所噴，為何鬼所言，為何考所逮，乞所召君將吏兵，上詣
　　三天曹道行之處，次為和釋消滅之，使天無文書、地無簡籍、水無盟誓，一切為原之。重請倉火玉女千二百人，各衣珠玉雜色之衣，三環結角，主為某延年益壽，添倉益庫，更加壽等，起百二十神炁，流布某身中，上昇泥丸，下治絳宮，養育根元，補護年命，乞醫理疾，病豁然除差，登行道路，又請玄老大將軍十萬人，玄老使者百萬眾，又請三天太上玉女千二百人，三環結角身著五色玄黃衣，足著師子履，三天上來下，口含雄黃之藥，手捧玉漿，吐哺真炁，共來濟療肉人，某身從頭至足，綠肌纏脈，和調六腑，筋骨充滿，百病除差，夢寤真正，得度九厄之中，主為某身中上解除天厄。下解除地厄，次解三天星辰之厄，次解胎月之厄，吹解生日之厄，次解年衰算盡之厄，次解嫁娶移徙葬埋犯觸十二時神之厄，次解大將軍太歲太陰十二月建王之厄，次解行年絕氣之厄，次解違天負地之厄，次解元辰衰否之厄，又恐某身本命眾厄兼會，有五方，驅除夷蠻戎狄及中外強畔，四面咒詛，尅害，致令肉人疾病厄困萬痛加某身，命在時尅恐不兔三災九厄之中，雀鼠之命，畏死貪生，重請三天解厄君五人，官將千二百人，又請太皇萬福君五人，官將千二百人，主為某身於九天之下、九地之上，檢尋某算籍，主知禍祟根元，災厄深淺，一切悉為和合，次消滅之解而度之，乞丐肉人某身百病去體，十善來親，千災消滅，萬福唯新，重請南昌君五人，官將百二十人，攝錄肉人身中三尸九蟲，無令越逸，伺人罪過，佐助未周，牽引外邪，陰改賊病，一時消滅，願上官與者隨事料理，所請天官，以時差遣君將吏兵，各攝所部，盡除惡害，收捕邪炁，解除和釋，眾精魍魎，奇鬼妖魅，託形諸雜，神鬼盤固不去者，請天中敢健吏兵士千二百人，一合來下，到肉人居宅里中，收捕精祟萬邪為害，令內外清潔，神明防衛，特乞某身康體健，真炁降流補潤四支，寧安五藏，調理百關，厄中得度，死中得生，徹滅短籍，著名長生玉曆之中，千罪萬過一切赦除，蒙恩之日，臣謹仰宣妙法，勸喻肉人，修善改惡，伏從科戒，不使復犯天官，營護有勞，隨臣都章，言功舉遷，以為效信，恩惟
　　太上省理，分別求哀，臣愚謹因二官直使，正一功曹，左右官使者，陰陽神决吏，科車赤符吏，剛風騎置史，驛馬上章吏官各二人出操，臣謹因拜救急口章一通，上詣
　　太上三天曹，伏須告報，臣某誠惶誠恐，稽首頓首再拜以
　　聞。
　　臣姓某屬某州某縣某觀
　　泰清玄元無上三天無極大道太上老君，太上丈人，天帝君九老仙都君，九炁丈人，百千萬重道炁千二百官君，太清玉陛下，
　　太歲某年某月某日某時章某處拜上。
　　可漏用全紙一張為之。
　　太清玄元無上三天無極大道太清金闕玉陛下
　　具章奏法位臣姓某　　　　　　　　上奏謹封
　　內方函
　　謹　　　謹　　　上　　　詣
　　具章姓某謹重封
　　太上虛無丈人官某曹治某宮
　　外方函
　　饉　謹　上　詣
　　具章奏法位姓某謹重封
　　三天門下請進
　　南嶽魏夫人生筭度厄章
　　泰玄都正一平炁，係天師陽平等二十四治炁三洞道士臣某，稽首頓首，再拜上言，謹案文書，今有某州某縣某鄉某里某官弟子某，即日叩頭乞恩，禳災解厄救病，斷絕外□，復連安神定魄章詞，但弟子某千生有幸，得奉
　　大道太上諸君丈人道法，因玄都香火以自保護，得在清化，誠用忻悅罔極之恩，但由弟子某胎生頑愚，不閑科典，奉道多違，招延考逮，比來轗軻，宅舍不安，鬼毒臨守，人神虛耗，錢財支散，田蠶不收，六畜損傷，人口疾患，災厄相仍，常常夢寐，與先亡混雜，卜决云是太祖父母、伯叔兄弟、姑姨舅氏姊妹諸房，腥臰死鬼，遽相牽引，共來為祟，致令弟子某身及家口大小，卜夢凶醜，所見非真，且見今時鬼賊流行，枉暴良善，遭罹病珍，死亡者眾，弟子某家口大小，處在其間，慮不免脫，驚惶恐怖，告請無方，唯以一心，上憑
　　大道，求生乞活，告訴向臣請乞章奏，以自禳解，小臣下愚，不明科法，依案天師千二百口章，考問精祟所由，弟子某口辭，自列卜決，唯言有先亡後死、太祖父母、伯叔兄弟姊妹、姑姨舅氏諸親外□等鬼，各以往歲疾病死亡，或值日惡時凶、今來為祟，尅病生人，弟子某身及家口大小，災厄困苦如此，或生名不定，或名入死解之中，今為追解，上計生算，延年度厄，救急治病，乞得除卻死籍，定上生名。生屬年名本命生月於此云但弟子某家口大小等，所有連星筭盡，上計衰厄，乞為延度，某身等或以子歲上計，丑歲上計，寅歲上計，卯歲上計，辰歲上計，巳歲上計，午歲上計，未歲上計，申歲上計，酉歲上計，戌歲上計，亥歲上計，乞為解除之，定上生名，簿籍玉曆之中，魂魄歸附，災厄度脫，疾病除差，家口大小，乞得平安，無他，又恐弟子某家口大小等，或以正月上計，二月上計，三月上計，四月上計，五月上計，六月上計，七月上計，八月上計，九月上計，十月上計，十一月上計，十二月上計者，並乞次第為解除之，所有災厄疾病之者，立蒙度脫，除差了了，人口平安，免災度難，若弟子等或以子日上計，丑日上計，寅日上計，卯日上計，辰日上計，巳日上計，午日上計，未日上計，申日上計，酉日上計，戌日上計，亥日上計之者，乞真炁兵士，主為弟子等，以次解除之，定上生錄，保護家口，乞得疾病除愈，衰厄度脫，鬼炁消滅，人口大小，平安無他，又恐弟子某身及家口大小等身，或以建日上計，除日上計，滿日上計，平日上計，定日上計，執日上計，破日上計，危日上計，成日上計，收日上計，開日上計，閉日上計之者，並乞真炁君將吏兵，次為解除削落死籍，定上生名，災厄度脫，復連斷絕，疾病除差，人口平安，又恐弟子某身及家口大小，或以正月上計，死忌在寅，二月上計，死忌在卯，三月上計，死忌在辰，四月上計，死忌在巳，五月上計，死忌在午，六月上計，死忌在未，七月上計，死忌在申，八月上計，死忌在酉，九月上計，死忌在戌，十月上計，死忌在亥，十一月上計，死忌在子，十二月上計，死忌在丑，如上等忌疾厄深重，乞丐
　　大道真炁官將吏兵，次為弟子垂慈，解除死籍，定上生名，或恐弟子某身及家口大小等，為太歲所臨月厄，所守三魂七魄，閉在太山北獄之中，或有太陰大使風伯雨師，自稱太歲太陰太陽大將軍，北時司命，十二月建，自稱官號，時遊天下，地上步從，鬼兵歌樂，羣行相隨，吹角打鼓，把旗執節，自稱符廟社稷，自稱宅中竈君夫人，自稱土公宅龍，自稱兵獵逢契李遨之鬼，交通千鬼萬神，天下地上百二十種刑厄，恐來害弟子某家，致令遭染病患，精炁離身，魂魄不附，災厄相守，所向乖違，官橫肆起，如此困苦，切急憂惶，恐不免脫，告請元元，情在可愍，臣不勝所見，謹冒罪伏地，拜奏救急解計治病口章一通，上詣
　　天曹，恩惟
　　太上老君太上丈人，天師女師三師君夫人門下典者五炁君等，留念小臣所上文書，以時上達
　　天府，乞真炁下流，覆蔭弟子某身及家口大小，良賤平安無他，永保元吉，弟子某家大小，所有深災重障疾病之者，早蒙除差，度脫無餘，復連外祥遊逸諸鬼，並乞消滅，宅舍安泰，凶神惡鬼遠避他方，不相謀議，出入經行，善神扶衛，水火為滅，金石為開，仰銜罔極，謹為上請束方九夷生算君一人，官將百二十人，上請南方八蠻生筭君一人，官將百二十人，上請西方六戎生筭君一人，官將百二十人，上請北方五狄生筭君一人，官將百二十人，上請中央三秦戊己生籌君一人，官將三十九萬人，今所請天官君將吏兵，一合來下，主為弟子某身拔出魂魄，恐閉擊在其星宮之中，或在角亢氏房心尾箕，斗牛女虛危室壁奎婁，胃勗畢貲參井鬼，柳星張翼輯，□□□□□□□，二十八宿，三十五星官等，一合來下，主為弟子某身及家口大小，上解天羅，下除地網，消災度厄，斷絕外□，復連之鬼，並令破散消滅無餘，病者除差，食飲通利，還顏復色，四大調和，平復如本，人口大小良賤等身，各乞扶祐，安隱無他，所向元吉，仰荷重恩，謹為上請正月寅上解繫大將軍一人，兵士十萬人來下，上請二月卯上解繫大將軍一人，兵士十萬人來下，上請三月辰上解擊大將軍一人，兵士十萬人來下，上請四月巳上解繫大將軍一人，兵士十萬人來下，上請五月午上解擊大將軍一人，兵士十萬人來下，上請六月未上解繫大將軍一人，兵士十萬人來下，上請七月申上解擊大將軍一人，兵士十萬人來下，上請八月酉上解繫大將軍一人，兵士十萬人來下，上請九月戌上解繫大將軍一人，兵士十萬人來下，上請十月亥上解擊大將軍一人，兵士十萬人來下，上請十一月子上解繫大將軍一人，兵士十萬人來下，上請十二月丑上解繫大將軍一人，兵士十萬人來下，今所請十二月解繫將軍吏兵等，乞願具官一合來下，為弟子某身及家口大小等，所有深災重疾，次為除解，或年中之厄，月中之厄，日中之厄，時中之厄，並乞真炁一切除解，超然過度，永保元吉，重請北方上仙解厄治病功曹千二百人，謹請素男素女十二人，謹請南昌宮河洛抽魂拔魄君一人，兵士千二百人，上請天醫治病功曹十萬人，地醫治病功曹十萬人，一合來下，主為弟子某身及家口大小，解脫羅網，過災度厄，拔出三
　　魂七魄，付與身中，悉令備足，災厄度脫，病患除差，了了無餘，先亡後死外昇等鬼，永辟異方，凶人謀議，一切消滅，乞使眠夢真正，宅舍清寧，大小家口，被蒙清吉，安隱無他，伏乞大道真官將吏兵士，為弟子某等，於天地水三官、五嶽四瀆、三河四海、百鬼牢獄門下，求覓弟子某身及家口大小等，或有年窮算盡之厄，魁綱加臨之厄，元辰勾絞之厄，五行相尅之厄，上從一厄，乃至九厄百二十刑厄，次乞解除追攝魂魄，付與身中，即令痊差，如不見者，請為約問，先代亡人三坵五墓門下，求覓弟子某身三魂七魄，女三魂十四魄，付與身中，如不見者，約問太山二十四獄之中，求覓某魂魄，付與身中，所有深災重厄，千病萬痛，即蒙除差，千災萬厄，究盡無餘，性命完全，平復如本，四支五體，三宮六腑，七竅榮衛，三百六十骨節，千二百形影，萬二千精光，五色瑠璃，赤白在身若天倉乏少，益其斗斛，年命短促，加其筭祿，有不便者，請為轉易，以短為長，以青為黃，當令壽命長延，災衰永脫，所有病患，一切除斷，先亡後死，外□等鬼，迴發善心，共相擁護，不相復連，人口平安，住宅清凈，出入通泰、所向從心，蒙如所願，被受重恩，小臣某所請
　　天地水三官君將吏兵，主為用力有功，隨臣三會都章，言功舉遷，不敢負信，恩惟
　　太上省理，分別求哀，臣愚謹因二官直使，正一功曹左右官使者，陰陽神决吏，科車赤符吏，剛風騎置吏，驛馬上章吏官各二人出操，臣謹為弟子某及家口大小等，拜上生筭，解計度厄，禳災治病，救急追魂拔魄，保護口章一通，上詣
　　太上三天曹，伏須告報，臣某誠惶誠恐，稽首頓首再拜以
　　聞。
　　臣姓某屬某州某縣某觀
　　泰清玄元無上三天無極大道太上老君太上丈人，天帝君九老仙都君九炁丈人，百千萬重道炁，千二百官君泰清玉陛下。
　　太歲某年某月某日某時於某處拜上。
　　太上宣急助化章卷之一竟
　　太上宣慈助化章卷二
　　廣成先生杜光庭集
　　道士悔謝章
　　具法位臣姓某，誠惶誠恐，稽首頓首，再拜上言，某辭，千生有幸，得充治職，奉宣清法，醫治疾病，而以闇劣不曉鬼神之事，不能用心輔助師道，救療無方，以此獲罪，招罹災考，疾患更互，所為無可，所向不利，肉人轗軻，私心憂懼，告臣自訴，求乞救解，臣備師胤攸，攝是同謹承某辭，冒昧以聞，臣以某領戶化民，從來日久，或奉行違失，三氣錯亂，或功詭逋留，遷賞不達，或福儲天藏，不時輸送，或乞賜失理，怨恨者眾，諸如前罪，非一舋鍾考，加以致疾祟，願為天地水三官考逮，君吏言功舉遷，遷上中宮，謁受功賞，署以使曹，無令怨恚，天曹典者，考申功過，垂恩寬宥，效其將來，千愆萬咎，一切赦貫，恩惟
　　太上，分別哀臣愚劣，謹因二官直使，正一功曹左右官使者，陰陽神决吏，科車赤符吏，剛風騎置驛馬上章吏官各二人出操，臣某謹為某求乞，首愆謝過，請福禳災恩章一通，上詣
　　某曹，伏須告報，臣某誠惶誠恐，稽首頓首，再拜以聞。
　　道士解過章
　　具法位臣姓某，誠惶誠恐，稽首頓首，再拜
　　上言，謹案文書，某以頑疏，奉道多違，雖忝法職，宣化無效，民物離散，救療逋遲，或知而故犯，意短不及，或因真行偽，前卻法制、或領化民戶，恐動百姓，或吞臟啖罪、私用法物，或口恭心慢、輕傲師法，或稱教妄語，驅合虛詐，或追人求錢，以輕作重，或宗室骨肉，不相和順，或門內父子，更相逆戾，或道義妒，淫亂穢濁，或暮晨罵詈，聲干清正，或心恚意怒，三五七九，長短失度，不秉六壬，更用六丙，背棄六癸、動向六丁，行氣錯誤，冒犯天忌，或恃寵自驕，不恤急厄，或見欲心蕩，託尊強求，飲酒食肉，婬色盜取，或吏兵有勞，不時舉遷，或凶險好鬥，持人長短，或值發陰私，評人曲直，或受化道辭，訕露幽密，或嬌詐師老，驚怛愚俗，或評論真要，指形名道，或懷挾鑼怨，走作考氣，或修飾自明，好己惡彼，諸如此罪，二十九條，其盡犯違，為玄司所糺，計愆量過，分足灰滅，大道崇寬，太上貴生，願垂憐者，乞丐生活，原赦千罪萬過之死，以明覆載之重，亦自克責，深脩法度，不敢以前為比，恩惟
　　太上，分別哀臣愚劣，謹因二官直使、正一功曹左右官使者，陰陽神決吏，科車赤符吏，剛風騎置驛馬上章吏官各二人出操，臣某謹為某求乞，懺愆悔過，請命祈恩，寶章一通，上詣
　　某曹，伏須告報，臣誠惶誠恐，稽首頓首，再拜以聞。
　　道士遷考章
　　具法位臣姓某，誠惶誠恐，稽首頓首，再拜
　　上言，謹案文書某辭如右，胎生肉人，少不經學，大義不通，前以樂化，制屬
　　大道，荷受殊恩，得充治職，化民領戶，出入有年，誠自喜樂，肉人無知，未能報稱，誠恐負冰流汗，某伏自惟省，人輕任重，耳目閉塞，在職初淺，不曉科禁，奉行多違，無狀所致，以某年月日卒得疾病，未蒙除差，克己思愆，不自分解、惟懼罪過，深積醜惡，上聞
　　天曹典者遣考，召吏兵下，在某家考治某身，加以楚毒，晝夜考掠，不得休息，呼吸之氣，命在絲髮，某家大小惶怖，恐不生活，某在職以來，上不敬天地，下不孝父母，不順師法，多惡少善，多逆少順，多嗔少喜，觸犯天地日月星辰，違背五行王相四時禁忌，穿掘平地，填井塞瀆，或壅障水流，斷絕道路，伐樹殺生，探巢破卵，或陰行賊害，盜取人物，或枉殺旱生怨滿道路，或輕慢天地、呼謂無神，或取人財物、抵戾不還，或掩人之善，揚人之惡，或背真妄語，岐咽兩舌，咒詛罵詈，顛倒無道，或借使貧人，以利家私，或好色婬通，姦人婦女，或隔戾妒，僧嫉勝己，所為不當，所行昧理，致招重考，收魂縛魄，五毒慘至，分當萬死，彰示遠近，自知罪重，謹隨事首列，不敢藏情，有所遺脫，少得蘇息，絡繹自改，疏洗腸胃，披析筋骨，不敢以前自比，肉人歸命，誠可一辰傷，臣謹承其辭，觸冒湯火，拜章上聞，乞賜典者，垂恩料省，肉人以伏以諾、考召君吏有功，願還
　　天曹、受賞進入中宮、謁署便曹穩職，如常科比，無令怨恨，某雖罪定，應在灰滅，雀鼠貪生，志欲自改，願蒙原赦，更賜生命，除其愆責，許以後善，以某所苦和差還精復色，氣脈調理平復，以為效信，恩惟
　　太上分別，一辰臣愚劣，謹因二官直使，正一功曹左右官使者，陰陽神决吏，科車赤符吏，剛風騎置驛馬上章吏官，各二人出操，臣謹為某求乞，懺除罪咎，保衛病軀，恩章一通，上詣
　　天曹，伏須告報，臣某誠惶誠恐，稽首頓首，再拜以聞。
　　道士犯籙解謝章
　　具法位臣姓某，誠惶誠恐，稽首頓首，再拜
　　上言，某素下愚，以代務為業，樂化制屬，歸命諸君丈人道黑，被受大恩，得充治職，佩受仙籙，領戶治民，宣揚正教，助國扶命，而某肉人生長濁世，少不經學，不具大義，奉法失中，施行有違，不忠不孝，不慈不仁，父母兄弟，不相敬順，貪財好色，飲酒食肉、舉動所為，違犯籙禁，頃日以來，夢寤參錯，所見非常，家中不利，口舌橫生，肉人違科犯約，以致轗軻。心畏一旦，不自過度，謹觸冒湯火，貢章上聞，願請畢汝君一人官將百二十人，主為某解犯籙上禁忌、飲酒、食肉，諸所違負，皆為和解，千罪萬過，乞蒙原赦，某輒洗心濯志，改往脩來，敢如歲終無他，以為效信，恩惟
　　太上分別，哀臣愚劣，謹因二官直使正一功曹左右官使者、陰陽神决吏，科車赤符吏，剛風騎置驛馬上章吏官，各二人出操，臣某謹為某求乞，首雪愆尤，保安幻軀，恩章一通，上詣
　　天曹，伏須告報，臣某誠惶誠恐，稽首頓首，再拜以聞。
　　道士遠行章
　　具法位臣姓某，誠惶誠恐，稽首頓首，再拜
　　上言，某素百官子孫，千載有幸，得充治職，賜受天官吏兵，以自營護，非某頑賤所宜，被蒙奉化日淺，無所知識，夙夜戰灼，如臨深淵，今當到某處，經由嶮
　　遠，世弊人偽，鬼氣未清，懼寇盜攻劫，行路詣臣自告，求乞上聞，謹為某上請天官兵皇君一人，官將百二十人，搖天動地君九炁君十五萬眾，左馬君官將百二十人，各一合下，與某俱行辟斥姦邪，千凶萬惡，縣官口舌，不為災害，吏兵所護，萬惡消除，禳卻寇盜，通利道路，又請東九夷、南八蠻、西六戎、北五狄、中三秦諸君，各將兵士十萬人，及衣鐵履刃兵，滅亡水火兵，反甲逆鱗兵百二十萬人，九天兵符三十五官君，高麾大鼓赤陽十伐將軍兵十萬人，及四面真官注炁黃帝君，及營星君官將百二十人，同時來下衛某身，辟除群凶逆惡不軌之事，道中魍魎不正之氣，一切消伏、往還安穩，迴歸之日，為所請官君將吏，言功平等，并所經遊郡縣，水陸鄉亭里域，監察考召諸君，道上二玄三元，四始甲子諸官君，亭傳客舍，營署注鬼，四野九野都平君，山林孟長，十二溪女，九江水帝，河伯呂公子等，營護道路，使陸行通易，水行利涉，諸功勞者，至時還賞，不令違失，某蒙恩如願，以為效信，恩惟
　　太上分別，哀臣愚劣，謹因二官直使正一功曹左右官使者，陰陽神庾吏，科車赤符吏，剛風騎置吏，驛馬上章吏官，各二人出操，臣某謹為某求乞祈安，水陸保祐，行藏恩章一通，上詣
　　某天曹，伏須告報，臣某誠惶誠恐，稽首頓首，再拜以聞。
　　舊事道中絕於法契闊章
　　具法位臣姓某，誠惶誠恐，稽首頓首，再拜
　　上言，某下愚子孫，素修善道，昔漢運遷移，禮訓通流、某雖在俗，清法不墮，然鄰接下官，事與邪連，而某頑闇，功未足紀，為惡鬼所見，侵尅頃來，家中多諸疾病，奴婢死亡，錢財損耗，考己思咎，不識所由，從道求哀，未蒙覆蓋，向臣自訴求乞文書，謹為拜章以聞，願垂矜省，臣以某家奉道彌久，當為眾尊，所見覆載，而遇轗軻，不利之患，疑某失事，行違玄和，逆順顛倒，渾同凡俗，令三元四始，彌更清高，下官萬魅，以為命主，一爾迷謬，尚不能自解，願蒙憐愍，一切原赦，使從今以後，所向隆利，眾疾消除，人口數端等，恩惟
　　太上，分別哀臣愚劣，謹因二官直使正一功曹左右官使者，陰陽神决吏，科車赤符吏，剛風騎置驛馬上章吏，官各二人出操，臣謹為某求乞，禳卻栽衰，保安家眷，恩章一通，上詣
　　某天曹，伏須告報，臣某誠惶誠恐，稽首頓首，再拜以聞。
　　斷四面口舌章
　　具法位臣姓某，誠惶誠恐，稽首頓首，再拜
　　上言，謹案臣枯骨子孫，生長荒俗，不閑道儀，謬以時乏，得補治職，當質對
　　天地水三官文書，臣肉人頑愚，在職日月誠淺，多有違失，憂怖屏營，無所投厝，臣某稽首頓首，臣以某年月日受真一要言，實以闇昧，不能悉解養神受氣之數，輒當奉順生世俗人，多有背向異辭，誹師謗道，口舌滋盛，詣臣各自以為正，臣獲罪無狀，分當摧碎，不敢望生，被蒙諸君丈人之恩，謹伏地拜章上聞，願請無上青玄君兵士百萬眾，主收口舌，罵詈盟詛之鬼，重請南鎮六星君官將百二十人，周天越女兵三十億萬人，及時下收捕，惡逆不伏，謀議誹謗，諸為口舌者，家到戶至，皆使和解，掩塞邪凶惡逆之謗，立時罷散，以為效信，所請君將吏兵，及所在星中，四面注氣，監察考召諸君將吏，言功舉遷，不敢負信，乞重原臣身中前後所犯千罪萬過，臣盡力竭心，不敢懈息，要以安隱無他，以為效信，恩惟
　　慈父慈母，哀臣愚劣，謹因二官直使正一功曹左右官使者，陰陽神决吏，科車赤符吏，剛風騎置驛馬上章吏官，各二人出操，臣謹為某求乞，消除唇吻，孚佑形軀恩章一通，上詣
　　某天曹，伏須告報，臣某誠惶誠恐，稽首頓首，再拜以聞。
　　疾病定氣章
　　具法位臣姓某，誠惶誠恐，稽首頓首，再拜
　　上言，某素下官子孫，先人相承，酌祭群邪，不蒙其福，轗軻罹殃，歸命大道，以自存活，制屬以來，被蒙大恩，戶口端靜，實為懼樂，而肉人施行多違，自從某年某月以來，連不安隱，四支沉重，臥多起少，夢寤參錯，或在靜室，穿敗之處，如對賓客，臥息其中，或登山越巔，或架車乘船，或懷恚恨，喜怒不節，或作鬼語，稱傳威教，或責望家中，道說百姓，或時悲哀，所作無端，淋瀝日久，一差一劇，骨肉消瘦，心畏一旦不自度脫，恐為邪精所見，迷誤束首，向臣求自循省，臣以某雖佩清高，奉帶神籙，精誠微薄，志意不專，不能卻邪除害，謹為拜章，願請玄老大將軍十二人，官將百二十人，一合下某甲身，主收三官逆鬼，眾老之精，稱神出道者，一為罷散，若某骨相與天相應，蒙差之後，進受中氣，願垂省察，分別真偽，邪惡精魅，消除氣候清正，以為效信，恩惟
　　太上分別，哀臣愚劣，謹因二官直使正一功曹左右官使者，陰陽神决吏，科車赤符吏，剛風騎置驛馬上章吏官，各二人出操，臣某謹為某求乞四肢康泰，動履清安恩章一通，上詣
　　某天曹，伏須告報，臣某誠惶誠恐，稽首頓首以聞。
　　道士天地水三官手書籙狀章
　　具法位臣姓某，誠惶誠恐，稽首頓首，再拜
　　上言，某郡縣鄉里男女生某甲，年如干歲，謹條手書首罪，簿狀如左簿，狀之法一事一條，不得華辭文過，藏重出輕，若首而不盡，考官不解，一事以上，甲年如干，時所犯罪過，某年月日某時，某郡某縣某里男女生某甲，年如干歲，戶口如干，某奉法違科，以某月某日卒得疾病苦厄是云云，至今不差，恐不生活，謹操手書錄狀，詣
　　泰清玄元無上三天無極大道太上老君，太上丈人都官君考行狀，六質六殼，二十四官君，天師嗣師系師三師君門下將吏所在郡縣治中，四面注氣，監察考召四君，某今疾病，手書自證，首寫過咎輕重好醜種數，名列如牒，乞丐生活，疾病除差，當奉承手書，奉行孝道，案如師法，當慈仁忠孝，敬老愛少，收孤養寡，救活貧弱，所在師家，投理矜使，百事在前，當與師家共同腹目，不得隔戾（女＋自）妬，岐咽兩舌，背真妄語，自作一法，更相說道，匿醜說善，匿重說輕，不首情實，一旦違負手書，以身口數謝天地水三官，不敢自怨，謹請東九夷君，南八蠻君，西六戎君，北五狄君，中央三秦衣鐵履刃君，各十二人，官將百萬眾，逆毛錯鱗兵，東方青帝，南方赤帝，西方白帝，北方黑帝，中央黃帝，青龍白虎，朱雀玄武，勾陳等，皆共檢察，肉人自欲求生，乞丐存活，奉行師道，傳千萬世，咸使天下萬民已在道者，未在道者，皆使聞知，手書自證，從道取信，事在久遠，不能盡悉，重復思省，所得續上，三日一期，如蒙省察，慈父聖母，哀憐元元，自今以後，絡繹自改，蕩胃推筋折骨，不敢以前自比，乞丐生活，某今謹自手書，畫一為信
　　上言，臣某胎生肉人，枯骨子孫，少不經學，無所知別，得充治職，忝為祭酒，當助天師布演道炁，助國扶命醫治疾病，臣受性六弊，為人間鈍，不能宣揚道炁，勸善化惡，夙夜戰慄，無心自安，某同氣祭酒男女生，某甲奉道有違無狀，所致身被災病，連日累月，不覺損差，呼吸之氣，命在絲髮，思過自責，不能自解，窮連處頓，無所歸憑，今來詣治，告臣首寫身中前後罪過，從年七歲以來所犯善惡好醜，輕重條列如牒，乞從
　　大道，更受生活，肉人歸誠，在可憐傷，謹騰某辭，觸冒湯火，伏地拜章，辭達以後，分當萬坐，誠慙誠恐，負冰流汗，願乞典者案其簿狀，下天官地官水官一百二十曹，隨事原赦，還筭復紀，哀宥既往，責以將來，肉人已諾，首寫情實，考吏所考，事蒙立應，實有驗者，宜加遷賞，以報其勞，謹當一切，都為天官地官水官考召君將吏，從考吏兵等，悉為言功舉遷，加秩等數，如天曹科比隨章上詣，各歸本曹，列功多少，中宮謁署便曹穩職，無令失意，有怨恨者，某魂魄擊在天曹，考對日久，重乞原赦，某三魂七魄還附某身，所苦除差，以為效信，願慈父聖母，大恩省察分別，哀臣愚劣，謹因二官直使正一功曹左右官使者，陰陽神决吏，科車赤符吏，剛風騎置驛馬上章吏官，各二人出操，臣某謹為某求乞，度脫厄難，保衛形軀恩章一通，上詣
　　某天曹，伏須告報，臣某誠惶誠恐，稽首頓首，再拜以聞。
　　伏誓從道乞丐－生章
　　具法位臣姓某，誠惶誠恐，稽首頓首，再拜
　　上言，臣某昔以有幸，得染清化，被受重恩，賜某仙官吏兵以自營護，出入積年，大小端心，誠自喜樂，某受性頑塞，不明天地禁忌，奉行多愆，為真官考氣所糺，以某日月被考，疾病積如干日，體羸氣乏，命在旦夕，大小惶怖，恐不生活，歸命
　　大道，伏罪首過，乞丐生活，仍於某家私自跪誓，言當改過為善，改逆為順，伏諾從道，不敢前卻，唯乞原赦，假延日月，令得視息，當精思身中所犯過罪，隨事列首，肉人誠淺，未蒙哀放，所苦沉滯，日有增劇，闔門大小，分為灰土，匍匐詣治，告臣求哀，乞丐生命，更自修華，差愈之後，要當輔助師道，服膺法憲，除故自新，唯善是從，不敢有違，臣以愚闇，宣化無功，未審其罪過輕重，身被何考而委頓積時，不蒙差損，肉人元元，欲自改悔，雀鼠貪生，誠可憐傷，謹冒犯清正，觸蹈湯火，為某拜章一通，
　　上詣
　　三天司命曹，唯願上官典者，為考校天曹文書，計功除過，和解考氣，謹請九天君一人，官將一百二十人，為某解罪逮召，上通中宮各署，便曹穩職，還某魂魄，令附身形，由來所行，無善可紀，積筭右宮，唯罪是書，有過無功，無以相補者，乞特原其萬罪，賜其一生，效其將來，責以後善，若某不負言則，考化為功，如其背違治之不脫，臣不勝肉人危急，干冒上聞，伏以悚懼，恩惟
　　太上分別，哀臣愚劣，謹因二官直使正一功曹左右官使者，陰陽神決吏，科車赤符吏，剛風騎置驛馬上章吏官，各二人出操，臣某謹為某求乞，懺除罪咎，堅固道心，恩章一通，上詣
　　某天曹，伏須告報，臣某誠惶誠恐，稽首頓首，再拜以聞。
　　疾困延命章
　　具法位臣姓某，誠惶誠恐，稽首頓首，再拜
　　上言，某荒俗子孫，胎生肉人，樂化奉治，以自生活，而某多愆，以延災禍，昨得疾病，百毒備至，從來轉久，有增無損，今者沉困，示有氣息，累因眾官，乞請罪過，脆義信誓，未蒙垂恩，肉人怔營，無復心膽，分翳灰土，永畢天地泉壤，臣備給驅使，奉宣慈化，當助皇老，扶危救厄起疾，臣之常職和愍，肉人命在絲髮，謹冒罪拜章，願請南昌官中延命君五人，官將百二十人，一合下北詣玄陰御女官，拔出某垂終之命，解其萬罪，從一至九，以度道數，又請壽命君保命君拔命君三官，各從百二十人下，為某請丐生命，三月一時，三歲一期，要以某得生活，以為效信，恩惟
　　太上分別，哀臣愚劣，謹因二官直使正一功曹左右官使者，陰陽神央吏，科車赤符吏，剛風騎置驛馬上章吏官，各二人出操，臣某謹為某求乞，消除疾病增益年齡恩章一通，上詣
　　某天曹，伏須告報，臣某誠惶誠恐，稽首頓首，再拜以聞。
　　請命章
　　具法位臣姓某，誠惶誠恐，稽首頓首，再拜
　　上言，某疾病云云，有自危篤，考己思愆，不自分別，比詣眾治，首寫求哀，而某疾病沉困，未蒙輕差，肉人憂惶，恐為灰土，告臣自訴，求乞上聞，臣以愚矇備承，人乏不勝，肉人憑恃之情，謹冒清嚴，拜章以聞，案其疾苦，彌時有增無損，必有深重匿罪，事在難赦，或某命衰運終，應歸泉壤，誠非臣頑淺所可干冒，仰惟
　　太上，慈仁好生惡殺、罪無輕重，輸道必赦，綠恃廣潤含育之施，是以敢觸湯火，思效毛髮，願垂矜省，某有識以來，萬沒之罪，謹請南上君一人，官將百二十人，為某開生門益壽命，又請南昌君一人，官將百二十人，周詣八極之中，星度歷紀，脫某死籍，還年益壽，使泉壤之軀，得蒙更生，若某家有強（歹＋羊）不祭之鬼，因衰乘隙，纏綿某身，必固中傷者，願請剛武敢健嚴能吏兵百二十人一合下，收攝斷截，分別真偽，皆使罷散，令生死區別，各得其所，願章達日，為臣立效，某若蒙差，言功舉遷，恩惟
　　太上分別，哀臣愚劣，謹因二官直使正一功曹左右官使者，陰陽神决吏，科車赤符吏，剛風騎置驛馬上章吏官，各二人出操，臣某謹為某求乞請命，祈恩保安病患，恩章一通，上詣
　　某天曹，伏須告報，臣誠惶誠恐，稽首頓首，再拜以聞。
　　疾病丐過請命章
　　具法位臣姓某，誠惶誠恐，稽首頓首，再拜
　　上言，謹按某昔以歸化，制屬道炁，受恩端等，以自勸勉，肉人罪積，招致重考，疾病云云，思愆首過，冒罪以聞，臣以某月日，為某啟請治病功曹，天醫太醫，輔助醫吏，典治某身田臣間乏，精誠無感，某所苦轉更增劇，命如絲髮，大小狼狽，無復肝膽，不勝所見，謹重拜章，請功曹使者，四方胡越氐羌驛騎，逕詣安昌宮中，為某上請護命君、延命君、南上君，三君官將各百二十人，為某削除死籍，更定生名，三月一時，得蒙度脫，臣觸死冒責，罪當萬坐，乞丐原赦，以某生活為效，恩惟
　　太上分別，哀臣愚劣，謹因二官直使正一功曹左右官使者，陰陽神央吏，科車赤符吏，剛風騎置驛馬上章吏官，各二人出操，臣某謹為某求乞保安病證，增益壽齡，恩章一通，上詣
　　某天曹，伏須告報，臣某誠惶誠恐，稽首頓首，再拜以聞。
　　困急日中上請命章
　　具法位臣姓某，誠惶誠恐，稽首頓首，再拜
　　上言，某素下官子孫，遭值有幸，
　　大道開化，好樂清正，操信入法，係命三天，誠自榮慰，而某愚穢，奉氣失和，身被病苦，某處痛，命在轉燭，從道求哀，未蒙除差，日更增劇，恐為灰土，肉人惶怖，怔忪不能自勉，詣臣訴辭，求乞救護，臣輒省某所疾，甚為危殆，或犯罪彌結，不可哀赦，或天年終盡，在於漏刻，臣伏以
　　大道真炁，含育群生，能使枯槁之骨，更受血氣之榮，臨冬之木，再有春葩之暉，迴柩起死，唯在垂恩，綠將廣潤，乞貸某命，謹重煩請南昌宮中延命君五人，官將百二十人，北詣玄陰御女宮，請贖某形軀，使垂絕之命，蒙更生之恩，上祟皇老神氣之高，下施雀鼠貪生之願，恩惟
　　三師省察，分別求哀，臣愚劣，謹因二官直使正一功曹左右官使者，陰陽神决吏，科車赤符吏，剛風騎置驛馬上章吏官各二人出操，臣某謹為某求乞，保衛病軀增延祿算，恩章一通，上詣
　　某天曹，伏須告報，臣某誠惶誠恐，稽首頓首，再拜以聞。
　　禁魂魄章
　　具法位臣姓某，誠惶誠恐，稽首頓首，再
　　拜
　　上言，某制屬·
　　太上諸君丈人道炁，蒙恩所祐，每相欣慰，肉人無狀，暴得疾病，合門大小，思過自責，歸命大道，未蒙除差，所苦云云，日更困篤，懼恐奄忽，命在朝夕，氣散神逝，往而不反，肉人惶怖，告臣求哀，謹為拜章，冒罪以聞，願請地理宮中珠玉君一人，官將百二十人，朱衣赤幘，仗節鐵斧立至，為某致百二十生氣，禁三魂七魄不令去離某身，轉益年壽，度名玉曆，令得免臧除之例，永為種民，恩惟
　　太上分別，哀臣愚劣，謹因三官直使正一功曹左右官使者，陰陽神決吏，科車赤符吏，剛風騎置驛馬上章吏官，各二人出操，臣某謹為某求乞扶危，拯難續命，延年恩章一通，上詣
　　某天曹，伏須告報，臣某誠惶誠恐，稽首頓首，再拜以聞。
　　疾病卻三官死解章
　　具法位臣姓某，誠惶誠恐，稽首頓首，再拜
　　上言，某奉道失和，違負元始，身被三官重考，以某月日得病苦，某處痛不下飲食，列辭訴臣求乞平省，臣輒具以師法，譴問某身何所犯坐，某比首寫歸誠，乞丐生命，某疾從來，積日轉更困篤，大小狼狽，肝膽塗地，臣不勝肉人性命，危急謹復，觸冒拜章以聞，恩惟
　　太上，原赦肉人萬死之厄，若某臟滿罪定，名入死次，三命已盡，願延一時，責以後善，使某追悔往罪，以修將來，謹為某上請天一君、真一君、好生君、延命君、拔命君五人，官將各百二十人，責臣章上詣
　　太浩天曹，北辰司命，韓君門下玉案上，卻臣三官死解，定著生籍，重請無上天生君兵十萬人，主收百二十殺鬼，卻死來生，又請越干玉女二百人，為某增益倉穀，更延年壽，願上章之日，時蒙放赦，應令某得出長夜，復見日月君將吏兵，言功舉遷，以為效信，恩惟
　　太上分別，一晨臣愚劣，謹因二官直使正一功曹左右官使者，陰陽神次吏，科車赤符吏，剛風騎置驛馬上章吏官，各二人出操，臣某謹為某求乞延年益籌，保病扶衰恩章一通，上詣
　　某天曹，伏須告報，臣某誠惶誠恐，稽首頓首，再拜以聞。
　　太上宣總助化章卷之二竟
　　 
　　洞玄部表奏類 
　　太上宣慈助化章
　　經名：太上宣總助化章。唐末道士杜光庭編集。五卷。底本出處：《正統道藏》洞玄部表奏類。
　　太上宣慈助化章卷三
　　廣成先生杜光庭集
　　收犬子鬼章
　　具法位某，誠惶誠恐，稽首頓首，再拜上言，謹條，某州某縣，某鄉某里，某官某，為疾厄所侵，凶鬼為祟，上請天官君將吏兵，收捕石下犬子鬼，天官名號，件列如左。
　　上請玄老大將軍兵士十萬人，上請威明大將軍兵士十萬人，上請地里大將軍兵士十萬人，上請石仙大將軍兵士十萬人，上請五色大將軍兵士十萬人，上請節蓋大將軍兵士十萬人，上請青蓋大將軍兵士十萬人，上請赤蓋大將軍兵士十萬人，上請白蓋大將軍兵士十萬人，上請黑蓋大將軍兵士十萬人，上請黃蓋大將軍兵士十萬人，上請督天大將軍兵士十萬人。
　　右件一十二部天官君將吏兵一合降下，天充地墜，盡來徑到某家身中，收捕某家所養石下大子之鬼，水官乳母雜神便斬殺之，以明大道之威，急急如律令。
　　勑某年太歲某某月某日某辰，祭酒臣謹移告抱壁州丘石郡太守，孔里縣令封亭鄉石葉里案前，件官所領境界山石下犬子鬼不爭，小鬼侵入異土，病害某家某身，晝夜啼叫，瘡痛痢瘧，瘦療不絕，尋看疾狀，正是犬子小鬼，水官乳母等為害，各有州郡，由其所管太守檢錄不勤，致令放逸，傷害天人，從今已去，宜精加檢錄，不得有違，若或更來犯害某身者，收得斬之不恕，所主太守別加考責，一如太上老君律令。
　　泰玄都云云
　　上言，謹案某州某縣某鄉某里。
　　大道弟子某往以奉屬
　　太上大道諸君丈人，因三師香火以自保理，而修奉多違，動靜不利，自某月某日以來，男女某染疾，四支沉重，瘡腫啼叫，晝夜痛楚，乳哺不下，醫藥不愈，尋其疾由，恐是某家所養石下犬子，水官乳母林前洗院，新婦等鬼，伏人房室，取人兒女，尅害殺之，求乞章奏，以獲除滅，救拔男女某性命，得遂生全，長養成立，紹續胤嗣，元元之情，在可哀憫，臣不勝所見，謹為冒罪，拜章一通，上聞天曹，伏惟
　　太上老君太上丈人、天師女師、三師君門下五炁君乞垂神既覆衣，某家即日請太山青虎食犬頭肝，衡山赤虎食犬心，華山白虎食犬肺，鎮山黑虎食犬腎，嵩山黃虎食犬脾，五方虎軍同時來下，收食石下犬子，小鬼水官，乳母五瘟疫毒，兵獵注殺，形禱咒詛，新死故亡，邪魅魍魎，雜神惡鬼，假託自號壁州刺史，丘石郡太守，孔里縣令，封亭鄉石葉里，自稱崖王將軍，強殺將軍，善連天人，自稱東方青犬將軍，南方赤犬將軍，西方白犬將軍，北方黑犬將軍，中央黃犬將軍，自稱天上守門犬子，地下守戶犬子，抄狼黃頭黑口青耳，白手白足，大者長一丈五尺，小者長一丈二尺，自稱天牢乳母，洗院新婦，流行上下，傷害小兄，遭者非一太上真炁，無不收剪，今行符告壁州丘石郡太守，宜應精加檢錄，勿使更犯，所請一十二部天官君將吏兵，逕入某身，圍繞前後，嚴加備伺，必使擒獲犬子小鬼，五瘟疫毒，寒瘧外祥客死兵，獵新死故亡，射之鬼，張羅布網，次第收剪，立令除殄，男女某所疾，悉令退散斷絕，以明
　　大道正真之威，某性命獲全，災厄度脫，乳哺甘進，宜利父母，永為
　　大道香火，萬代種民，紹續系嗣，宅宇清吉，眷屬安寧，以為效信，恩惟
　　太上無極大道太上師尊上官典者，慈省理操，臣謹為某請天官吏兵一十二部，收剪石下犬子小鬼，拜奏大章一通，上詣
　　某曹，伏須告報，臣誠惶誠恐，稽首頓首，再拜以聞。
　　斷除非所祭祀鬼神復連章
　　具法位臣某，誠惶誠恐，稽首頓首，再拜上言，謹案文書，某州某縣某鄉某里，弟子某宿世積幸，奉屬
　　大道，常蒙覆癮，伏用欣榮，而修奉多違，動招考責，自頃以來，為外（歹＋羊）鬼賊妄相刑尅，數為祟害，性命危迫，披告向臣求乞章書，以自分別，臣不勝所見謹為冒罪，拜章上聞
　　天府，伏願
　　太上老君諸君丈人，天師女師，三師君門下五炁君等，垂神平省小臣所上章詞，即時上達，賜以道炁，覆衣某之身，臣伏尋外（歹＋羊），某鬼與某家非有相關，自有子孫，依時祠祭不合，妄為祟患，復連平民正一科，文女青鬼，律合申誅剪，以安萬姓，謹為上請誅殃君，官將百二十人，治倉明官，又請都星君一人，官將百二十人，治清蓋宮，又請下明害炁吏，又請天皇敢健吏兵士三十萬人，並一合來下，主為某除蕩客死外（歹＋羊）異姓，非所祠祭之鬼，妄為復連者，收而斬之，誅而滅之，斷而絕之，悉令分別立使清摩，又請男女尸殃，病死腥死，牢獄死燒死，刀兵虎狼死之鬼吏兵，各五十人，主為收除外鬼他神，非祭祀所及，妄來復連平人者，況丞嘗不同，祭祀各別，殊門異戶，不復相關，立須斷絕，不得妄相侵犯，如欲更來復連某人者，當得河水逆流，白石水上浮，亂絲千犬，馬角六尺，三足烏五十頭，九尾狐三百頭，可來相求，不能如此者，即與某人天別地絕，千年萬歲，無相侵擾，又請東西南北中五方斷訟神君各一人，官將各十二人，主為某家閉絕復歲連歲，復月連月，復日連日，復時連時，皆令閉絕，某疾病除差，災厄銷平，性命安全，魂神澄正，邪精摧伏，正炁宣行，千苦萬痛，豁然除愈，被受
　　大道罔極之恩，惟蒙
　　太上省理分別云云，操臣謹為某請天官吏兵，除斷外姓鬼神強（歹＋羊）客死之鬼，妄為復連，斷絕誅滅大章一通，上詣
　　某曹，伏須告報，臣誠惶誠恐，稽首頓首，再拜以聞。
　　為疾病分解存亡盟禱咒詛章
　　具法位某，誠惶誠恐，稽首頓首，再拜上言，謹案文書，某州某縣某鄉某里，弟子某年若干歲，某月某日生，即日奉詞，有幸之運，生在法門，得奉
　　大道，名係玄籍，荷恩受賜，綿歷歲年，而修奉多違，頻招不利，某以某年月忽染疾患，未獲痊平，日夕憂惶，性命懸迫，察其狀候，恐有犯觸誓盟，厭蠱為害，沉綿且久，憂迫萬端，求乞章書，以自分解，臣不勝所見，謹為冒罪，拜章上聞
　　天府，乞丐
　　太上老君，太上丈人，天師女師三師君門下典者五炁君等，留神平省小臣所上章文，以時御達，賜
　　大道真炁覆衣，弟子某身即為告下天官吏兵，解除某先世以來，九玄七世，三十六祖，有犯咒詛盟誓之炁來為祟者，一切解除之，或有牽鬼引神，呼天告地，指日月星辰，及所在神祠符廟一切形像，有情無情，有識無識，樹石草木，山川水火，蠢動之物為證誓者，或屠宰物命，飲血啗肉，或刻石折金為證誓者，先人所作，殃逮子孫，致令疾病縈仍，性命不保，慮恐一旦淪沒九泉，雀鼠貪生，求哀請命，謹為上請赤巽宮中太丙君一人，官將百二十人，主為分解先世今世存亡所犯咒詛之炁，立令斷絕，又請破（歹＋羊）君一人，官將百二十人，主為收斷咒詛形檮之鬼，又請護祐大將軍一人，官將百二十人，主為保護疾厄之人，即蒙除差，災厄度脫，年命延長，還顏復色，咒詛絕息，其先人所立咒誓，若以子丑寅卯日牽鬼呼神為咒詛者，子丑寅卯神明君為消除之，若以辰巳午未日牽鬼呼神為咒詛者，辰巳午未神明君為消除之，若以申酉戌亥日牽鬼呼神為咒詛者，申酉戌亥神明君為消除之，若形生命為咒詛者，各隨物類消而化之，若折金石土木為咒詛者，各隨其形自消平之，萬誓並除，千殃弭息，如願之日，被受重恩，惟蒙
　　太上省理，分別云云操，臣謹為某上請天官吏兵解除前代今生盟懤咒詛，保祐疾病乞就痊平章一通，上詣
　　某曹，伏須告報，臣誠惶誠恐，稽首頓首，再拜以聞。
　　生算度厄章
　　具法位某，誠惶誠恐，稽首頓首，再拜上言，謹案文書，某州某縣某鄉某里，大道弟子某官，某年若干歲，本命某某月某日生，戶口若干人，即日叩頭列詞，歸命
　　太上大道，求乞章奏，扶衰度厄，延命生筭，安寧宅宇，清肅龍神，祐護人口，保宜財祿，解災救難，以全性命，詞情懇切，理在可申，臣不勝所見，謹為冒罪
　　拜章，上聞
　　天曹，伏惟
　　太上老君太上丈人，天師女師三師君門下上官典者君吏，留恩省念，小臣所上章書，通行上御，乞
　　大道真炁覆衣，某家大小之身平安無他，災厄超度，凶衰解散，憂患止息，臣謹為某上請東宮生算君一人，度三災九厄吏兵君吏將士各百二十人，又請南宮生等君一人，度瘟疫火災厄官將吏兵各百二十人，又請西宮生算君一人，度兵災傷殺厄官將兵吏各百二十人，又請北宮生算君一人，度疾病水災厄官將兵吏各百二十人，又請中宮生筭君一人，度五土山川災厄官將兵吏百，二十人，又請收（歹＋羊）君斷（歹＋羊）君破（歹＋羊）君各一人，官將兵吏各百二十人，又請雲中窮奇食鬼君一人，三足烏兵士四十萬人，九尾狐兵士四十萬人，一合來下，主為某同心併力，上發天門，入九天之上，下發地戶，入九地之中，中詣五嶽四瀆，三河四海，九江八極，河伯水府，太山酆都，諸大地獄，三台四司，天下地上，天上地下，一切曹屬之中，解除某家親綠眷屬，男女大小所有前生今生千罪萬過，千殃萬結，千考萬責，千災萬厄，一乞和解，考訟絕滅，上解天羅地網之厄，次解三天八會，二十八宿星辰之厄，次解十二時辰，支干歲刑，月殺魁綱，衝破加臨之厄，次解三五七九九橫九災之厄，次解二四六八五行八節，八魁臨年之厄，次解宅舍虛耗，五凶六吹，（女＋自）鬼拓神，夫婦男女，父母妨害之厄，次解移徙嫁娶，行喪入塚，背黃向黑，背福向禍，背順向逆，背言向凶，背王向衰之厄，次解犯天禁地，忌歲禁月，忌日禁時，忌年禁命，忌之厄，次解犯觸太歲大將軍，太陰太陽，大耗小耗，十二月建七十二神，陰陽刑德，凶吉眾神之厄，次解東西南北四面八方新死故亡，雄雌注殺，破射死次喪車，殺鬼星書，各取代形，復連枉橫，非災之厄，次解違天犯地，破戒違經，愆盟負誓，忘恩不義，淫佚不仁之厄，次解他人社鼇符廟，惡鬼凶神，遊殃客殺之厄，次解新舊宅宇，隔絕前後，犯觸土公傷害之厄，次解六畜收養欄極槽圈，確磑井廁鎮壓犯害之厄，次解前世今生九玄七祖，宿殃餘考，債訟引注，考逮子孫之厄，次解前代今生所犯元逆醜惡，難赦不原之厄，次解五行大獄，九幽地獄，太山二十四獄，鄧都三十六獄曹府，追攝拘執魂魄之厄，次解天曹地府，天地水三官，黑書死籍之厄，次解他人之家，先世今代，形檮咒詛，牽引復連之厄，次解祖宗眷屬，父母伯叔兄弟，姑姨姊妹，兒姪孫息，死亡復連之厄，次解鄰里四面疾病時瘟，疫毒之炁，連染之厄，次解征伐誅討，劫殺謀害，刑獄刀兵，官災寬橫之厄，次解牢獄閉繫，囚東刑徒之厄，次解虎狼蟲蛇，毒物傷害之厄，次解惡人謀議，厭蠱盟咒相害之厄，次解六畜死亡傷失，財物耗散之厄，次解風虛勞冷，四百四病之厄，次解五方五厄，次解年窮筭盡，祿絕命凶之厄，次有夫妻男女，父母眷屬，身中大厄小厄，大衰小衰，並乞除解，即使東斗注筭，西斗記名，北斗落死，南斗上生，遷名玉曆青簿之中，上壽百二十歲，永為
　　大道萬歲種民，出入隆利，卜夢貞吉，公私和泰，年祿永延，所請天官君將吏兵有功勤者，隨臣三會都章，言功舉遷，不負信誓，恩惟
　　太上省理云云操，臣謹為某官某居家不利，分別災厄，請天官吏兵，拜上解災度厄大章一通，上詣
　　某曹，伏須告報，臣誠惶誠恐，稽首頓首，再拜以聞。
　　太上宣懇助化章卷之三竟
　　太上宣慈助化章卷四
　　廣成先生杜光庭集
　　元皇上品六合生筭章
　　具法位某，誠惶誠恐，稽首頓首，再拜上言謹條，弟子某口辭具列，比來為家軸軻，宅舍凶虛，夢想紛紜，諸無良利，即日叩頭陳諸，乞弟子某生筭度厄，增年益壽，解除妨害，推定生年生月，解災度厄，防保身命章辭，但某自惟芻狗賤質，叨蒙至貴之身，朝菌之年，謬遇正真之道，祖宗傾仰，崇敬玄門，胤裔相承，歸命
　　太上大道，隸屬諸君丈人，荷霑慈衛，義重高天，奉賴薰修，恩深厚地，恐弟子某生逢五濁，運屬三災，識染六情，業逢九厄，心神迷悶，智慧昏昏，至於奉法，多違正教，致使真靈不祐，鬼炁相侵，比載已來，且多迍轅，所睹觸犯非宜，無途可告，至於遇患，災興訟謫，宅舍不寧，人口瘦療，然弟子某，入此歲初，肇臨春夏，群烏亂嗚，惡音不絕，夢想無善，衰難災生，志向悉乖本意，或是弟子夫妻妨害，或是年命衝破，生月子午相衝，生日尅身，有戾生年，計筭不定，生月又有參差，受命生時，星曆不穩，從玆一定，永劫畢身，輪尋用為，於後永定，若非會厄災忌，即是宅舍受災，或遇七傷之年，或當五鬼之歲，或遇四殺之月，或值六害之凶，或臨八難之憂，或當七傷之忌，或臨九坎之禍，或值十絕之殃，或恐弟子某前後移徙，不得吉日，出入失於良時，所向既犯惡神，晨昏復乖，天道觸犯，無謝綠迍致凶，或夫妨妻子，刑及父母，命逢衝破，年到歲星，或入天門，或遇絕陽九厄之鄉，或臨地戶絕陰入墓之凶，上為天羅所纏，下為地網所繞，魂囚魄擊，幽閉三官，陰陽閉隔，且非滅沒之忌，在此之年，窮絕之凶，正當今歲，前衰未定，後厄復興，且會凶殃，屢逢軸軻，往往相剋，頻頻涉害，弟子某即目情下不安，大小周悼，實為驚駭，自非上託玄極，生進扶救，無以爽此深災，若不告投幽司上真除禍，何能遣斯災厄，闔門惶怖，歸心善護之門，拜首至真，歸命香火之下，辭表乞恩，委命投臣，仰存懇切之甚，理實可哀，至誠至重，無容抑塞，小臣愚昧，尚乃未悟玄規，淺識之稽豈窮，幽旨人法易倒，鬼事難明，謹述短聞，究除情要，又恐某魂魄橫被百鬼執迷，在於右宮黑簿之中，虛注上計名字，難可解釋，謹為上請諸部天官君將吏兵部，具件如左：
　　上請赤天生筭解厄君一人，官將百二十人，上請保命解對君一人，官將百二十人，上請保護度厄君一人，官將百二十人，上請衛筭度厄君一人，官將百二十人，上請益筭度厄君一人，官將百二十人，上請延筭度厄一人，官將百二十人，上請續筭度厄君一人，官將百二十人，上請扶筭度厄君一人，官將百二十人，上清倍筭度厄君一人，官將百二十人，上請定筭度厄君一人，官將百二十人，上請生筭度厄君一人，官將百二十人，上請保筭度厄君一人，官將百二十人，上請招筭度厄君一人，官將百二十人，上請拔筭度厄君一人，官將百二十人。右狀請前條諸部天官君將吏兵，各一合下，主為弟子某生筭度厄，追贖魂魄，與身中右宮黑簿度厄左契長生籙中，收斷弟子某前世已來所犯深愆重過，乞賜原赦，削除死籍，定上生名，保符大吉，急急如律令。
　　上請春三月天醫保命功曹君一人，官將百二十人，上請夏三月天醫保命功曹君一人，官將百二十人，上請秋三月天醫保命功曹君一人，官將百二十人，上請冬三月天醫保命功曹君一人，官將百二十人，上請春三月九十日直符治病功曹君一人，官將百二十人，上請夏三月九十日直符治病功曹君一人，官將百二十人，上請秋三月九十日直符治病功曹君一人，官將百二十人，上請冬三月九十日直符治病功曹君一人，官將百二十人。
　　右狀請前條諸部天官君將吏兵，各一合下，主為弟子某增年益壽，名入玉曆之中，災衰度脫，永保元吉，急急一如太上老君律令。
　　上請保護君一人，官將百二十人，上請延命君一人，官將百二十人，上請招魂君一人，官將百二十人，上請拔魄君一人，官將百二十人，上請續筭君一人，官將百二十人，上請斷絕亡人復連君一人，官將百二十人，上請除災解厄六甲元辰度厄君〔 一人〕 ，官將百二十人，上請金木水火土之厄君一人，官將百二十人，上請三災九厄君一人，官將百二十人，上請百二十刑厄君一人，官將百二十人，上請分解新死後亡君一人，官將百二十人，上請水官乳母石下犬子君一人，官將百二十人，上請好生度厄君一人，官將百二十人，上請收斷注祟君一人，官將百二十人。
　　右狀請前條諸部天官君將吏兵，各一合下，主為弟子某削除死籍，定上生名，上壽百二十歲，增年益壽，永保無窮，急急一如
　　太上老君律令。
　　上請東宮生筭君一人，官將百二十人，上請南宮生筭君一人，官將百二十人，上請西宮生筭君一人，官將百二十人，上請北宮生筭君一人，官將百二十人，上請中宮生筭君一人，官將百二十人，上請倍倉益穀延命君一人，官將百二十人，上請削除死籍定上生名君一人，官將百二十人，上請和解三官九府君一人，官將百二十人，上請元精解妨害君一人，官將百二十人，上請解三災九厄君一人，官將百二十人。
　　右狀請前條諸部天官君將吏兵，各一合下，主為弟子某於天下地上，水土三官曹府，厄難之方，次第求覓弟子某三魂七魄，九命七籍，形影精光神黑，付與身中，悉令備真，還魂復魄，延度災年，急急如律令。
　　上請七星門下君一人，官將百二十人，上請北斗門下君一人，官將百二十人，上請三十五星官門下君一人，官將百二十人，上請營星門下君一人，官將百二十人，上請箕星門下君一人，官將百二十人，上請諸星門下君一人，官將百二十人，上請天官門下君一人，官將百二十人，上請地官門下君一人，官將百二十人，上請水官門下君一人，官將百二十人，上請土官門下君一人，官將百二十人，上請木官門下君一人，官將百二十人，上請火官門下君一人，官將百二十人，上請金官門下君一人，官將百二十人，上請判官門下君一人，官將百二十人，上請元辰門下君一人，官將百二十人，上請六甲門下君一人，官將百二十人，上請但山門下君一人，官將百二十人，上請東嶽門下君一人，官將百二十人，上請南嶽門下君一人，官將百二十人，上請西嶽門下君一人，官將百二十人，上請北嶽門下君一人，官將百二十人，上請中嶽門下君一人，官將百二十人，上請閻羅王門下君一人，官將百二十人，上請斷蘭門下君一人，官將百二十人，上請十八地獄門下君一人，官將百二十人，上請五嶽四漬門下君一人，官將百二十人，上請四十八獄門下君一人，官將百二十人，上請名山大神門下君一人，官將百二十人，上請百鬼門下君一人，官將百二十人，上請左官門下君一人，官將百二十人，上請右官門下君一人，官將百二十人，上請陰官門下君一人，官將百二十人，上請陽官門下君一人，官將百二十人，上請太歲門下君一人，官將百二十人，上請大將軍門下君一人，官將百二十人，上請黃幡豹尾門下君一人，官將百二十人，上請十二月建門下君一人，上請四季大神門下君一人，上請九醜門下君一人，上請左社右稷門下君一人，上請先亡復連門下君一人，上請前亡後死門下君一人，上請亡人塚訟門下君一人，上請形檮門下君一人，上請真官門下君一人，上請中宗外祥門下君一人，上請河伯水官門下君一人，上請下官故炁門下君一人，上請十二溪女門下君一人，上請丘神門下，上請諸廟門下，上請五盟七誓門下，上請日月南北二斗門下，上請考官門下，上請神道門下。
　　右狀請劫詣前條諸曹府百鬼牢獄門下，請乞求覓弟子某三魂七魄，或橫被百鬼執繫前件曹府門下，請乞
　　太上大道省覽章辭，上達應時，追拔放縱弟子某精光形影神炁，歸付身中，悉令備具，延命生筭，度脫衰厄，使生炁布流，百靈匡衛，如願之日，奉荷
　　大道，罔極重恩，謹狀。
　　即日通詣
　　三尊門下，申
　　天官門下，過
　　三師門下，奏
　　太上老君玉几前。
　　泰玄都正一平炁云云，但由弟子不閑科法，招延不利，比來住宅不安，人口疾厄，累歲述輔，夢想凶虛，鬼炁紛紜，人神無定，頻延災衰，即日詣臣，求乞章表，和解夫妻年命，推定星律，解釋災厄，防保身命，但臣受法之日，告盟三官，要當扶助師老，以救度為先，諸有憑祈，無容抑絕，謹按弟子某增添壽命，追解上計名字，拔贖魂魄，分解厄忌，防保身命，往以奉為。
　　太上諸君丈人道法，籍係玄都，仰崇三天，正法道炁，香章為命，得在道門，誠相勸化，自居此宅，凡百贈蹬，解途不善，伏聞
　　靈寶師老，有修齋謝過之科，正一盟威有立功補過之格，是以歸心至極，翹仰玄門，懇注丹誠，拜上章辭，除災解難，又恐弟子某足履地網，頭戴天羅，連星等盡，災殺加臨，深恐一旦不免災厄之次，次入圖云云恩惟
　　太上老君，云云乞丐元炁，下流覆育弟子身命，謹請前條六十二部天官君將吏兵，次第拔贖弟子魂魄，往詣百鬼天牢地獄之內，求覓弟子某魂魄，付與身中，調和百節，安帖精神，追計解厄，定上生名，付與左契玉曆之中，永保元吉，弟子災厄併會，所奏章辭，恐不蒙上達，今奉帛素一疋，命米一斗二升，命絲百二十尺，銀環一雙，立信道門，以表丹誠之信，若樹木枯朽，蓊養枝葉，倉穀乏少，益其斛斗，年命短促，延其丈尺，得在上古種民之次，又請元精父母十萬人，一合下，賫持臣章，逕詣太極玉皇几前，又請東王父西王母各一人，官將百二十人，一合下，主為弟子拔贖魂魄，增年益壽，禳災卻禍，收斷家親丈人，前亡後死注祟復連之炁，悉使斷絕，拜章之後，住宅清宜，人口慶泰，百病不侵，災衰度脫，如願之日，被受重恩。
　　太上宣總助化章卷之四竟
　　太上宣慈助化章卷之五
　　廣成先生杜光庭集
　　三天請命章
　　具法位某，誠惶誠恐，稽首頓首，再拜上言，謹條，男人某家口辭列，比來為家轗軻；宅舍凶虛，夢想醜惡，鬼炁紛紜，所向乖違，諸無稱泰，錢財耗散，生業不興，田蠶少收，興求無利，肉人某以某月日已來，忽染疾患，四支贏劣，飲食不甘，顏色青黃，魂神離散，凶神降禍，惡鬼興災，名入三官死解上計簿中，五刑六害之內，上為天羅所纏，下為地網所繞，深恐一旦不自免脫災厄禍難之次，卜决形候，並非吉兆，又恐入今歲來身中，年命有災厄，眾難等壽窮盡，災殺加臨，即日馳來，請臣到宅，求乞拜奏延命生筭，扶衰度厄，增年益壽，追魂拔魄，三天請命，分解災忌章辭，乞保身命，解災度厄，辟斥下官故炁，中外妖（歹＋羊），精邪魍魎，注按後庭鬼賊，謹為上請天官君將吏兵部，具件別如左。上請天曹，勑太山府君門下君一人，官將百二十人，上請天曹勑太山三官籌盡門下君一人，官將百二十人，上請天曹勑太山五官府門下君一人，官將百二十人，上請天曹勑太山主者門下君一人，官將百二十人，上請天曹勑太山功曹門下君一人，官將百二十人，上請天曹勑太山五道大神門下君一人，官將百二十人，上請天曹勑太山五獄大夫門下君一人，官將百二十人，上請天曹勑太山主筭門下君一人，官將百二十人，上請天曹勑太山呼召門下君一人，官將百二十人，上請天曹勑太山送解門下君一人，官將百二十人，上請天曹勑太山延命門下君一人，官將百二十人，上請天曹勑太山三丘五墓門下君一人，官將百二十人，上請天曹勑主筭門下君一人，官將百二十人，上請天曹勑度厄門下君一人，官將百二十人，上請天曹勑斷絕復連門下君一人，官將百二十人，上請天曹勑長生門下君一人，官將百二十人，上請天曹勑北時司命門下君一人，官將百二十人，上請天曹勑司空門下君一人，官將百二十人，上請天曹勑主者典籍門下君一人，官將百二十人，上請天曹勑主簿孝春門下君一人，官將百二十人，上請天曹勑錄籍門下君一人，官將百二十人，上請天曹勑七獄緣吏門下君一人，官將百二十人，上請天曹勑卿考定生門下君一人，官將百二十人，上請天曹勑五社門下君一人，官將百二十人，上請天曹勑七竈門下君一人，官將百二十人，上請天曹勑五盟七誓門下君一人，官將百二十人，上請天曹勑十二月建門下君一人，官將百二十人，上請天曹勑太歲將軍門下君一人，官將百二十人，上請天曹勑社稷符廟門下君一人，官將百二十人，上請天曹勑三官拔命門下君一人，官將百二十人，上請天曹勑三官護命門下君一人，官將百二十人，上請天曹勑拔三魂七魄門下君一人，官將百二十人，上請天曹勑延生度死門下君一人，官將百二十人，上請天曹勑解災謝罪門下君一人，官將百二十人，上請天曹勑迴名易形門下君一人，官將百二十人，右狀請前條都合三十六部天官君將吏兵，各百二十人，兵士十萬人，一合下，次為考問，太山三十六部，崑崙十二時司命，符廟府獄之中拔贖，求覓肉人某三魂七魄，九命七籍，形影精光神炁，付與某身中，悉令備具，削除三官上計死籍，定上生名之簿，上壽百二十歲，中壽百歲，下壽八十歲，延命生筭，扶衰度厄，追魂拔魄，倍倉益祿，解災度厄，生炁布流，如願之日，仰荷
　　大道，罔極重恩，謹狀。
　　維某年歲月日朔，某州某縣某鄉某里，弟子某年若干歲，戶口若干人，今居某處住止，即日稽首乞恩，詣臣求乞，拜上三天請命扶衰度厄生筭益壽章辭，但由肉人某闔門頑愚，得廁道門，忝生人代，處在凡夫，招延考炁，自入今歲初春已來，經喪凶危，夢想無善，恐厄難災衰，併來相會，年窮筭盡，諸患加臨，三魂七魄，閉繫在天牢地獄之中，天地水三官死解上計簿中，五刑六害之內，闈家憂惶，安貞莫保，唯以一心上憑大道，委命至真告訴，向臣求乞章奏，延命度厄，增年益壽，乞丐真炁，覆育肉人，身命君將吏兵，飛騰驛馬，迴度天地水三官門下，主為男人某分解上計，求覓三魂七魄，付與身中，過度災厄之門，永為上古種民之次，如願之日，仰荷
　　大道覆育重恩，謹狀。
　　已下符並朱書
　　謹請今某歲直符神某從官若干人
　　謹請今某月直符神某從官若干人
　　謹請今某日直符神某從官若干人
　　謹請今某時直符神某從官若干人
　　右狀請前條歲月日時符神，并從官君        將吏兵，各一合下，同心併力，各責持神符，上詣天官地府太山四十八獄之中，主為弟子某扶衰度厄，延命生算，增年益壽，追魂拔魄，削除死籍，定上生名，今謹責命繒白素一疋，命米一石二斗，絲百二十尺，作一結，刀一口，紙一百幅，筆墨油三升等，立信道門，拔贖魂魄，倍倉益庫，若年命短促，延其丈尺，乞得在上古種民之次，上壽百二十歲，過免三災九厄，削除死籍，定上生名，百病痊除，生炁布流，如願之日，仰荷
　　大道覆育重恩，謹狀。
　　太上三天曹主籌門下君官將百二十人，兵士十萬人，太上三天曹追拔魂魄門下君官將百二十人，兵士十萬人，解脫死名門下君官將百二十人、兵士十萬人，解計拔命門下君官將百二十人，兵士十萬人，扶衰生算門下君官將百二十人，兵士十萬人，解脫死籍門下君官將百二十人，兵士十．萬人，主贖命門下君官將百二十人，兵士十萬人，斷絕三官執繫門下君官將百二十人，兵士十萬人，斷計解計門下君官將百二十人，兵士十萬人，倍倉益穀門下君官將百二十人，兵士十萬人，延命益筭門下君官將百二十人，兵士十萬人，拔度三十六獄門下君官將百二十人，兵士十萬人，太上三天曹北鄧三十二獄門下君官將百二十人，兵士十萬人，太上三天曹一百二十曹府門下君官將百二十人，兵士十萬人。
　　右狀請前條勁詣天地水三官門下君官將各百二十人，兵士十萬人，一合下，主為弟子某扶衰度厄，延命生筭，增年益壽，追魂拔魄，付與身中，悉令備具，削除死籍，定上生名，萬靈匡祐，生炁布流，如願之日，被受重恩，謹狀。上請甲子旬中收精吏十二人，官將百二十人，上請甲戌旬中收毒吏十二人，官將百二十人，上請甲申旬中收炁吏十二人，官將百二十人，上請甲午旬中收瘟吏十二人，官將百二十人，上請甲辰旬中收神吏十二人，官將百二十人，上請甲寅旬中收鬼吏十二人，官將百二十人。
　　右狀請前條六甲旬用事天官君將吏兵，各一合下，主為肉人某延命生筭，扶衰度厄，或因修新補故，犯觸土公、太歲、將軍、北時司命，十二月建前後八神，六甲鬼賊，五瘟五疫、鬼毒之炁一切消滅，防保人口，急急一如
　　太上口勁律令。
　　上請春三月大監吏一人，兵士十萬人，
　　上請夏三月大監吏一人，兵士十萬人，
　　上請秋三月大監吏一人，兵士十萬人，
　　上請冬三月大監吏一人，兵士十萬人。
　　右狀請前條十二月四季之中，用事天官君將吏兵，一合下，主為某分解身中衰災，收除鬼炁，延命生筭，免災脫厄，分解災忌，平安無他，急急如律令。上請束方收除五炁君一人，兵士十萬人；上請南方收除五黑君一人，兵士十萬人，上請西方收除五炁君一人，兵士十萬人，上請北方收除五炁君一人，兵士十萬人，上請中央收除五炁君一人，兵士十萬人。右狀請前條五方用事天官君將吏兵士，各十萬人，一合下，主為肉人某身中收除五方五色虛耗，鬼炁災厄度脫，生黑布流，急急如律令。
　　上請春三月治病功曹吏十二人，官將百二十人，兵士十萬人，上請夏三月治病功曹吏十二人，官將百二十人，兵士十萬人，上請秋三月治病功曹吏十二人，官將百二十人，兵士十萬人，上請冬三月治病功曹吏十二人，官將百二十人，兵士十萬人。
　　右狀請前條十二月春夏秋冬四季九十日中，用事天官君將吏兵士各十萬人，一合下，主為男人某身中解災度厄，削除死籍，定上生名，上壽一百二十歲，為上古種民之次，急急如律令。
　　上請子年解計君一人，官將百二十人，兵士十萬人，上請丑年解計君一人，官將百二十人，兵士十萬人，上請寅年解計君一人，官將百二十人，兵士十萬人，上請卯年解計君一人，官將百二十人，兵士十萬人，上請辰年解計君一人，官將百二十人，兵士十萬人，上請巳年解計君一人，官將百二十人，兵士十萬人，上請午年解計君一人，官將百二十人，兵士十萬人，上請未年解計君一人，官將百二十人，兵士十萬人，上請申年解計君一人，官將百二十人，兵士十萬人，上請酉年解計君一人，官將百二十人，兵士十萬人，上請戌年解計君一人，官將百二十人，兵士十萬人，上請亥年解計君一人，官將百二十人，兵士十萬人。
　　右狀請前條十二歲月日時中，上計并建除滿平定執，破危成收，開閉等日天官君將吏兵各十萬人，一合下，主為肉人某身中解災度厄，削除死籍，定上生名，上壽百二十歲，元辰對會，連星死運，一切除蕩，如願之日，被受重恩，謹狀。
　　謹條天地水三官神鬼名字，曹府傳治件別如左。
　　請大道仁慈垂賜飛騰驛馬，走詣諸處神祇符廟之中，若肉人某三魂七魄擊在丘墓，外（歹＋羊）百鬼牢獄之中，次第求覓，拔出付與身中，悉令備具，若不具者，走詣東方河伯水官門下求覓之，若不具者，又詣中吏河伯水官門下求覓之，若不具者，又詣三天水曹門下求覓之，若不具者，又詣太歲大將軍門下求覓之，如不具者，又詣太祖父母家親丈人，并客死外亡男女之鬼亡魂門下求覓之，如不具者，又詣北時司命府獄門下求覓之，如不具者，又詣月建前後八神門下求覓之，如不具者，又詣五部土公宅龍門下求覓之，如不具者，又詣主簿孝春門下求覓之，如不具者，又詣司空校尉上府門下求覓之，如不具者，又詣司徒校尉上府門下求覓之，如不具者，又詣北鄧二十四獄門下求覓之，如不具者，又詣宅中真官夫人門下求覓之，如不具者，又詣寒溫井鼇門下求覓之，如不具者，又詣三丘五墓塚訟門下求覓之，如不具者，又詣行年本命六甲禁忌門下求覓之，如不具者，又詣三十六獄門下求覓之，如不具者，又詣天地水三官曹府之中求覓之，請乞太上大道君將吏兵詣諸曹府之中，求覓肉人某三魂七魄，付與身中，衰厄度脫，壽命延長，死中得生，厄中得度，如蒙所願之日，被受大道慈育重恩，謹狀。
　　即日通詣
　　泰玄都云云，但由肉人不閑科法，奉道多違，招延不利，比來為家轗軻，宅舍凶虛，夢想紛紜，鬼炁屯結，人口癭疼，卜決多忌，肉人某辭列，自入今歲來，身中年命有災，厄眾難等，壽窮盡災，殺加臨連星，厄運名入三官死解上計簿中，五刑六害之內，上為天羅所纏，下為地網所繞，深恐一旦不自免脫災厄禍難之忌，闔家私心，宿夜憂怖，莫知何計，唯以一心上憑大道，委命至真告訴，向臣求乞章表，以為肉人某扶衰度厄，延命生算，增年益壽，追魂拔魄，付與身中，悉令備具，收斷中外強姅精邪注祟復連鬼賊之炁，悉令次第滅除，保其年命，若入死圖即云云厄君一人，官將百二十人一合下，主為肉人某防保身命，安魂定魄，削除死籍，定上生名，倍倉益穀，延命生算，扶衰度厄，生炁布流，拜章之後，住宅清宜，人口康健，災衰度脫，永無天災，罪負消除，百靈匡衛，所請天官君將吏兵隨臣三會都章，言功舉遷，以為效信，恩惟太上無極大道太上師尊上官典者，垂慈省理，謹為弟子某拜諸天官君將吏兵，求乞扶衰度厄，增年益壽，三天請命，追魂拔魄，付與身中，悉令備具，太醫治病，防保身命，平安無他，臣謹為拜上乞恩章一通，上詣某天曹，伏須告報，臣誠惶誠恐，．稽首頓首，再拜以聞。
　　太上宣助化章卷之五竟