上清北極天心正法
　　經名：上清北極天心正法。撰人不詳，出矜南宋。一卷。底本出處：《正統道藏》洞玄部方法類。
　　上清北極天心正法
　　夫天心法者，自太上降鶴嗚山，日授天師指東北極之書，辟斥邪魔，救民是務。昔之流傳天心正法，止有三符。一乃天罡大聖符，二曰黑煞符，三名三光符。若論三光符者，上結三皇，道應三境，德表三才，真出三師，是名天心。為萬道之宗，衆法之祖。虛靜先生云：有兩印。一係北極驅邪院印，又名都天統攝三界鬼神之印，二係都天大法主印。簡而不繁，留付奇人，留傳于世。
　　法官入患家存變法
　　凡入患家丁罡九，自身存為元始王。
　　南方九鳳吐真火，燒燬患宅皆灰颺。
　　震風一吹皆清淨，化為樓殿金華堂。
　　人物皆化天仙子，樓殿下有九鱉翔。
　　戴起樓臺俱紫霧，金光萬道迸扶桑。
　　四面俱為大海水，波濤湧沸無四方。
　　洪浪萬頃無舟楫，我方入去運天罡。
　　化身元始領甲兵，玄中正一侍吾身。
　　四聖三官并將吏，六甲六丁齊降臨。
　　青龍白虎并朱雀，玄武麒麟師鳳翔。
　　雷電交轟俱前入，我身五斗挾藏魂。
　　天罡赤炁前開道，鐵網交加上下繒。
　　十面八方皆兵將，旅幟幢旛列萬兵。
　　叩齒集神運三炁，誦呪煞鬼自然靈。
　　變巨海訣，掐亥勒上甲，至四三二指甲下。挑出化為巨海，渺渺茫茫，洪波萬頃，宅四畔皆為大海。次虛皇臺訣，大指掐丑，勒上至午，挑出化居屋，為神仙官闕，十二步丁歪。嚶水三口，喝變三聲，閉目存己身，宅為十二樓臺。骨肉盡化為神仙，玉女在上遊宴，下有巨鱉，乘載往來，海水深無定。次掐舟楫訣，大指掐寅，順轉至亥，挑出存海無舟楫，鬼神無路。次四方發連天鐵障訣，右手仰，左手覆，右手二指甲掐左手二指根，左手大指掐右手三指從右手四指背過恰中指中掐四指上節，五指掐左手五指甲背，曲直右手二指，存鐵障亘天連地，隔斷邪祟，無路而入。若法師出，乘黑雲度海，化鐵障，前開後合。乃二足并立，前開後合。
　　淨壇呪
　　天上地下，大力天丁。輔助吾法，掃蕩妖氛。穢炁速滅，蕩滌妖氛。壇場速浄，道炁長存。急急如律令。
　　左手煞文，取天門炁，入水灑淨。
　　諍身呪
　　上真玄靈，五斗覆身。神清氣爽，蕩穢安寧。急急如太上律令。
　　左手藥叉印，訣取天門炁吹之。
　　諍心呪
　　五炁正靈，乾象變化。翊衛輔佐，心神無差。急急如太上律令。
　　左手天心訣，從三指格掌心。
　　變形呪
　　三天之令，化吾之形。青龍白虎，侍衛我身。邪鬼遠遁，真炁速生。急急如太上律令。
　　左手天心訣，右手斗印，想身如天師狀。
　　藏魂入斗呪
　　吾受天師心寶印，佩受自然，通幽達冥，上徹洞天。吾行禹步，願得昇仙。三魂童子，左手三台訣，取三光炁，存三台居左肩，謂之三魂。七魄真人。右手北斗訣，第三指尖吸七口炁，有七星居右府，謂之七魄。隨吾禹步，願度靈關。急急如律令。
　　步豁落斗
　　夏至後，先右足。冬至後，先左足。
　　陽日：斗要妙兮，十二辰。
　　陰日：日月明，乾坤配。
　　河圖藏神九官斗
　　戴九履一，左三右七。二四為肩，六八為足。五居其中，以為實腹。千邪萬鬼，悉皆賓伏。急急如律令。
　　天心召將呪
　　左魁右罡，六甲靈神。速召正將，急速降臨。上帝有敕，遵依奉行。急急如律令。
　　右手斗印，天門炁召將，隨意用。
　　書符存思訣
　　先諍心，毋雜想。坐建方，向破上。存三清，虛空仰。領四聖，萬兵將。存我身，驅邪相。五斗光，藏形狀。前踏罡，後踢煬。我身明，三光降。吸入口，無差妄。太陽火，自卯降。太陰水，自酉降。天罡星，自中降。紫白赤，三色樣。罩我身，萬邪唱。叩齒九，四大暢。三田光，我身壯。方書符，為法藏。
　　天心總呪
　　墟混溟滓，中文。海渥注明。丑。煥輝炳焰，寅。煒煌烗。卯。青帝會神，卯。白帝居酉，酉。赤帝養炁，午。黑帝通血，子。黃帝中主。中。 一五三變，左三币。散之萬殊。回丑。風寅。合卯。靈，辰。寂巳。寞午。感未。通。申。惟真酉。惟應，戌。惡逆亥。敢萌。子。淨治丑。而治，中。以法召神，以神召炁。午。凝之自然，中指搶大指甲下。周流天地。午。天心有命，午。萬神敬聽。中文。一羅斬煞，中上。三貪狼敕，中一。三計都攝。中文。唵□□唎□□利娑訶，所召某將，疾速前來。發中指下訣。急急如玉清詔召萬神律今敕。
　　天心法部將吏服色姓諱
　　都天執邪大將張廷中。披髮，大紅袍，金甲，杖劍。
　　橫天殺神大將朱子真。披髮，青袍，金甲，執索。
　　衝天攝神大將蘇成力。披髮，黃袍，金甲，持劍。
　　金天火輪神將鄭天英。披髮，皂袍，金甲，持杖。
　　飛空金聖大將趙天正。披髮，白袍，金甲，執枷。
　　炎空飛輪大將王火光。披髮，緋袍，金甲，持火輪。
　　飛霄滅邪大將劉次神。披髮，紫袍，金甲，握刀。
　　丹青聖神大將胡中元。披髮，皂袍，金甲，執杖。
　　安神定魂大將居子鎮。披髮，絆袍，金甲，杖劍。
　　追魂歸魂大將杜剛志。披髮，青袍，金甲，執刀。
　　禁法神通大將姚堯真。披髮，綠袍，金甲，杖劍。
　　追魑捉魅大將許天信。披髮，黃花袍，金甲，持刀。
　　跳山入海大將袁通靈。披髮，青袍，金甲，杖劍。
　　右大將一十三員，並屬北院。
　　北極天心丞相府。
　　北極正法丞相府。
　　天心正法印篆
　　天罡大聖敕煞鬼真符
　　按道書云：天罡大聖，為國禳灾。日月失度，彗星晝出。旱澇蟲蝗，瘟疫流熾。凶惡神鬼，入境出見。醜惡怪形，入人宅舍。拋甎擲瓦，使風放火，迷惑生人。即書天罡真形符，存見破軍，正照如法。預先一日，於夜備置香花酒果，供養天罡大聖，并露筆墨於按上。至曉可屏除外念，清淨身心，依法書符。
　　天字式
　　罡字式
　　大字式
　　聖字式
　　敕字式
　　煞字式
　　書符念天罡呪敕，存上天節度破魔尊星真炁入符，掐罡目。凡鎮宅驅邪，大有應驗。或付符噀水握劍訣云：
　　天靈地靈，三五交并。吾奉帝敕，糾察邪精。直日功曹，承行將吏，不得稽停。速去速來，吾當坐待攝。
　　次運雷局
　　天雷隱隱，子。地雷、陰雷、陽雷，雷威驚動。龍虎交橫，日月羅列，寅。照耀分明。卯。十二功曹，辰。五雷使者，六甲六丁，執符而行。午挑。急急如律令。一轉六神藏，寅至卯。二轉四煞沒，辰。三轉動魁罡，午。四轉雷火騰，子。五轉霹靂發，酉。六轉山鬼滅，戌。七轉收攝一切逆天無道截足之鬼。某身上為禍邪祟，赴吾魁是五雷。之下受死，無動無作。急急如律令。
　　呪訣掐雷局，運雷時，以訣自腎官攪，起腎水上騰，心火赤炁下，交腎  炁。二熙混合，激成雷電。運轉須用兩手雷局，引上頂門，出以訣，掩耳作雷聲。閃目三次為電，鼻出炁為風，口吐炁為雲，噀水三口為雨。送符發訣，去變請符水。人為天丁力士，或本日功曹。如催生，為催生童子、監生大神，所將符之人，路中不可停歇。
　　古本三光符
　　書符先坐建方，向破出官，擲子午斗，覆身如法。請炁入朱墨現中，存光芒滿現。呪曰：
　　太陽正照，陰鬼當衰。神朱明日，九露太微。三炁成台，七炁成斗。二星俱照，符到必追。墨為神劍，筆為戈戟。硯為龍池，水為龍津。筆法治病，萬邪俱滅。一如律令。次掐日君訣，左手中指上節。
　　圓景方象方形圓影符
　　念日呪
　　存日中紫炁九芒吹人符中挑訣
　　念月呪
　　存月中白炁十芒吹人符中挑訣
　　七轉
　　念魁至魒  掐辰取罡人符
　　合形畢念天罡大聖降臨正真炁收入鬼心
　　五火三光符
　　敕符呪
　　天之符靈，地之符靈。六甲六丁，攝衆邪精。符到奉行，萬病皆治。急急如律令。
　　又符
　　五火三光符
　　右書符畢。罡呪，敕天帝釋章呪。又曰魂月魄二呪，敕差將發去。雷局取炁入水。
　　大三光符
　　黑煞真形符
　　夫行持之道，莫先於取炁。蓋炁正而符靈，將正而法驗。未有不知炁路而行持者也。是法門衆多，未嘗確論。取炁之方，天心正法，以三光為宗。南方靈文，以朱陵為本，不說朱陵方呪。夫諸家靈文，但只載某方取炁，而不指其源。夫後學傳職之士，謬誤百端。乃符水不應，欲怨大道。殊不得傳而然也，探可憫之。今具于後，能深造之，不亦宜乎。
　　上清部服飛根赤精金丹上法
　　每日服時，見太陽論。臨目小開，面向日叩齒九通，心中陰祝，呼日魂之名，日中五帝之字。每手相接，呼之日魂。五帝依五方坐，日在其中。
　　日魂精魂，日中赤炁。上皇真君諱將軍，字高騫。不可輒呼，存而知之。
　　朱景  日魂
　　照韜青帝圓常無，字照韜，形似嬰兒，衣青玉錦被，蒼華飛羽裙，建翠容扶晨冠，從日中乘光而來，立吾身左。
　　綠映赤帝丹靈峙，字綠紅映，形如嬰兒，衣絳玉錦帔，白羽飛華裙，建丹扶靈冠，從日光芒來，立吾身右。
　　回霞白帝皓鬱將，字回金霞，形如嬰兒，素衣白玉錦被，白羽飛華裙，建皓靈扶華冠，從日光中來，立于吾前。
　　赤童  日魄
　　玄炎黑帝澄潧停，字玄綠炎，形如嬰兒，衣黑玉錦帔，黑羽飛華裙，建玄山扶蓉冠，從日光中來，立吾左手上。
　　象黃帝壽逸阜，字輝，形如前，衣黃玉錦被，黃羽飛華裙，建扶桑素冠，從日光中來，立吾右手上。
　　右法，几呼召畢，暝目依烯見日光，握固垂手，存見日中五色浮霞之炁。其霞芒左青右赤，上白下黑中黃。五色之中，炁含炁映，皆接來一身。自兩足至頂頸，流霞五色，俱入口中。流霞初從日中來，見五色混合日光通遍頭足也。又存光霞之中，後有赤炁，大如童目者，累垂數十。絢煥五色之中，存有四十五枚，名曰飛根水母。心存呼之三遍，與五色炁來入口中，開口吸引，覺滿口。向日吞霞四十五咽，每一吸流霞，并一飛根同入吞之。九吞入肝，九吞入肺，九吞入心，九吞入腎，九吞入脾，仍存一身。內外臟臍，一同光芒，霞光洞徹良久畢。· 又嚥液九遍，叩齒九通，微呪曰：
　　赤爐丹炁，玄天育精。剛以受柔，炎火陰英。日晨元景，號曰大明。九陽齊化，二象俱生。凝魂和魄，五炁之精。中生五帝，乘光御形。採飛以靈，掇根得盈。首中龍和，披朱帶青。轡烏流玄，霞映上清。賜書玉柬，金闕刻名。服食朝華，與真道合靈。飛仙太微，上昇紫庭。急急如律令。
　　呪畢，向日再拜。天陰無日，可於室中所外處潔淨，存而行之。清修之士，精通上感，豈待見日修持，自然成功，見日猶妙。
　　太微服日炁開明靈符
　　右月晦早，向束燒香，朱書青紙上，細書之。其點畫宜象，本文後符亦效此，東向吞之，以告日魂也。凡服符，不可預書，臨時書畢即服。臨符閉炁，左手執符。呪曰：
　　太微丹書，名曰開明。致日上魂，來化某形。平日嚴粧，發自玄玄。庭飛華水，日根金精。紫映流光，號曰五靈。
　　呪畢服符，以左手捲符，成丸吞下，存入心中。
　　上清部吞月華石鏡水母上法
　　夕夕服之，見論須叩齒十遍，心中陰呼月魄名，月中五帝夫人之字。次存五帝夫人在月中，依五色坐乘光芒而來，立于左右前後兩手。
　　月魄精神月中黃炁，上皇神母，諱曜道友，字王薈條，不可輒呼。
　　諼蕭  月魄
　　芳豔青帝娥隱珠，字芬豔，形如嬰兒，青華綾綿被，翠龍鳳文飛裙，頭上作頹雲三角髻，餘髮垂至胺。
　　翳寥婉虛赤帝夫人翳逸寥，字塊延虛，形如前，衣丹藥玉錦被，朱華鳳絡飛裙，頭如前，立右向左。
　　靈蘭鬱華白帝夫人靈素蘭，字鬱連華，衣白林四出龍綿帔，赤羽鸞章飛華裙，頭如前。
　　結翹淳金黑帝夫人結翹，字淳屬金，衣玄玉九色靈錦之帔，黑羽龍文飛華裙，頭如前，立右手向面。
　　清瑩炅容黃帝夫人。青瑩金，字炅容，黃雲山文錦帔，綠羽鳳文绣裙，頭如前，立左手向面。
　　素標  月魄
　　每呼兩字相連，呼畢乃暝目，握固垂手，存見月中五色流精皆來，接一身，下至兩足，上至頭頂。於是，月中流晶五色俱來入口。又存晶光中，復有黃炁？大如童目，數十相連。存月晶光五色中，有五十枚，名日飛丹之晶，心存呼之三遍，與熙俱入口中。向月吞晶，五十咽，每一吸炁流晶，并一飛黃同入口吞之矣。十吞入肝，十吞入肺，十吞入心，十吞入腎，十吞入脾，仍存五臟肢體，內外明徹，與流晶一通良久畢，又咽液十過，叩齒十通。微呪曰：
　　黃精玄輝，元陰上炁。散鬱寒颼，修靈斂胃。虛波瀾穎，挺濯停器。月晶夜景，玄宮上貴。五宮夫人，各保母位。赤天飛入，嬰女續至。四陰三合，光芒萬方。和魂制魄，五胎流光。乘霞飛精，逸虛於東。首結靈雲，景幸昭風。左帶虎符，右腰龍章。鳳羽雲帔，玉佩金璫。騫樹結柯，號曰木王。神幙控根，有虧有光。明精內應，玄水吐香。賜書玉劄，刻名雲房。服食月華，與真合同。飛仙紫微，上朝太皇。
　　紫微服月華太陰玄生符
　　右法於月晦半夜，黃書青紙上，東向吞之。以告月魄，閉炁，右手執符。
　　呪曰：
　　紫微黃書，名曰太玄。散月華水，養魄和魂。方中嚴事，發自玄關。藏天隱月，五靈夫人。飛光九道，映朗泥丸。
　　呪畢，丸服符，以右手捲符吞下，存入泥丸中。初欲修服日月者，法當先以前月晦半夜，書符服之，然後可行事。自後每月至月晦夜，皆服之。先書日符，呪服訖。次書月符服之，併書三符。
　　書符格式
　　凡書符，符中有陰陽。筆有罡，筆有飛火。筆左收右攝，隱祕符竅，斗星虛實，逆順俱備，方得成符，始有靈驗。如《洞靈錄》云：書符不竅，弄鬼齒笑。世人至愚，端然不曉。
　　應遣一符，一將主之。
　　凡為人書符，治病馘祟，先立冷室，向天門。仍備符，具羅列在上。次焚香變神，啟奏畢，即書符。想筆為龍，硯為大海，墨為鐵山，朱為百藥，朱盂為火池，紙為鐵板，存訖又要知陰陽日。凡書符，左手掐卯，朱與筆於香上度過，念合明天帝日三遍，仍存諸天真仙星宿成降，神光輝輝罩定，符具將史，左右圍繞。再誦都呪：
　　太陽一照，陰鬼當摧。神朱明日，九露太微。我今所化，萬惡俱衰。七炁成斗，三炁成台。二星洞照，符到速追。筆為神劍，墨為戈戟，硯為龍池，朱為百藥。筆法治病，書篆天符。所到奉行，萬邪俱伏。急急如上帝敕。
　　呪畢，取太陽炁三口，布於紙筆朱墨之中，依竅成符。
　　太陽論
　　凡服太陽真炁，每日清晨服之。若不能常服，但以月朔三日、五日、七日、九日、十一日、十三日、十五日、十七日、十九日、二十一日，按而為之。候日出時，束向對日。如日蝕，即候過置香按，燒香再拜，正視日，兩手拊心而禮之。日所出，非止正東，隨所見處向之。高三丈，尚可服。若見日不在早，及陰兩暗室中為之，得日初出尤妙。須當準前，請炁依式而行。大抵服日炁，欲得其方，即隨時運轉，蓋天道左旋故也，不論其他。且如正月在子，二月在亥，三月在戌，其餘準此。取炁之時，思念七星歪，至第七，即默念六甲四時。呪畢，存定一步丁罡，向太陽方，丁罡不離第一星。左手拾日君訣，念日君呪，七轉。存見金色世界中，有赤炁一道，如火燦爛。又如金盆，五色光芒降於鼻。引咽叩齒九通，默念日呪七徧，以左鼻孔，吸引炁下。想日炁從重樓直下，至尾閶穴。從夾脊上，自腦頂入泥丸宮中，又從上降下五臟六腑，四肢俱徧。覺毛髮孔竅中，五色光明射出。又想在下丹田中，如彈丸，光彩不動。次徐徐呵出濁氣，伺氣定，又吸咽如前。如此三褊了，心拜太陽三拜，餘見總論。
　　太陰論
　　太陰真炁，欲服食之時，須伺天氣清明之夕。每月初三日後，或下弦，便可服，月巳生魄。若不常行，以月二日、四日，六八十十二，四六八二十、二十二四日，按而為之。或伺月初出，或夕或晚。初二三以日初度。及晦朔，並以日沒時取之。或遇月蝕，則待過。對月置香按，燒香正視月，兩手村心禮之。月高三四丈，尚可服，須當依圖法用之。且如起酉之數，逆數其日，則酉一、申二、未三、午二、· 巳三、辰二、卯三、寅二、丑三、子二、亥三、戌二，餘二日復歸於酉。却以酉加本日分數，至用時節，即知太陰方位。假如初三日用子時，初一日起酉三，日在申。用子時，即以酉加申，順數戌在酉，亥在戌，子時在亥，則知太陰在亥。依此取之，面向太陰方生處，掐月君訣。存見銀色世界中，有白炁一道，如曖玉瑩諍。又如銀盤，光燦直入鼻孔。即念月君呪畢，以右鼻孔吸引如前，直下丹田畢，呵出濁炁，定心三拜。
　　天罡論
　　又名天上活曜天罡又名入斗祕訣
　　昔日軒轅黃帝在越城之內，有真君於空中，降現本身，長九尺，頂星冠，按劍謂黃帝曰：授汝活曜天罡之法，當獲大勝。授罷，忽然不見。黃帝後用此法，蚩尤果戮，大破羌戎之衆，其驗難述。帝乃華陽宮舍靈殿上神仙銀籙，藏於太平觀。藏中炁帝仙人，流傳於世迨今。後漢蔣安國，亦常用此符，而斷姦邪。若兵來侵城，但見七星登帝，干戈自退。次及唐李靖將軍在雒陽城中，忽見一神人，約夜半子時傳度此法，號曰上天活曜天罡之妙。又六壬遁甲，三傳四課三奇門，皆從所出，斯為真經之妙矣。況古之人，得此法而響應可知。而今之人，欲知此妙，一言可以蔽之，正是天罡大聖正炁而已。天罡者何？北斗破軍者是也。乃大威德之正炁，在大赤天中，垂萬丈光，其細如絲，左右日月，破滅萬邪。存變之際，日月易曉，惟天罡難知。仰觀垂象，則杓星之指建，乃是亥前，曰天罡。師資常傳有月，月常加戌時，時見破軍，以活曜正炁。謂如月建寅，即於寅上加亥，戌順行，即亥時指寅，子時指卯，丑時指辰，寅時指巳，依此順指去。若以五月五日午時書符之良者，以五月建午，亥時指午，則午時丑上為鬼門。陰道明矣，安有害也。
　　又法，月將加正時逢辰，是天罡，以罡之宮言也。謂如月將正在亥，天道左行，則二月為戌，以此推用。假如欲知正月子時天罡之所在，便是亥時加子，右行逢辰，乃此天罡在巳也。此天罡之宮，與天罡所建宮，則司建同運氣。二者用之，各有輕重。當其進養，非官莫定。當其施用，非炁不行。徧在太虛，莫非三光。學者不可不知。若向為對拘執，又恐非。劉先生曰：凡方所向，在心之向。凡戒無戒，在心之戒。所謂左顧取太陽，右顧取太陰，逐月建而堅罡，精真得之要妙。假若乘舟誤，有海瀆魚龍出。入風雨旋轉，不知東西南北之所。欲向罡取炁，何以知之。心未定，法亦不從。心既定，寂然神光，迅格當在。左掌為天地，四指十二文為宮，分所向南，約時歷訣，迎日炁對，仰首便取。惟見大赤天中，罡垂火炁，如絲灌下口中，內外洞明。倘不知父母師尊之所在，奚暇論四方。故曰：凡方無向也。其法不可不刻，指其行不可不知。或云：上半月用亥，下半月用戌，從月建上數起，至未時而住。假令正月上半月午時，以亥加寅，上數到酉得午，便見天罡在戌。此法出《紫微七政經》，世人罕得而知。所知者，則有年月天罡之法，甚有差別，不知活曜之訣。《大有靈驗格》云：且如天罡，主大法之師，諸式之首，順之者生，逆之者死。凡人卻以月將天罡，加戌加亥，非也。又或將月將加正時，亦非也。諸法官須當識天罡真相，則存思請炁而不誤矣。天罡是如陰人，狀如玉女，服色等詳載三光律內。豈不聞北斗呪曰：北斗靈靈，斗柄前星。又曰：天罡所指，晝夜常輪。既逐斗柄之前，何緣加戌加亥。此皆天雖不語，而垂象於人，人自不悟天之道也。不識天罡位，如何行持矣。然一論之中，所見不同。今既類以成集，俱是同門而異戶。歎夫獨學無友，孤陋寡聞之說可見矣。今觀此格數句之內，意有兼明，真足為吾道之指迷。應欲施為，並宜順之。
　　此法，或隨寓旅舍路途行船之時，不及步斗，即丁罡面向而為之矣。其活曜，常要定時正而加地干，月建神靈以次移轉一神，其罡每年周而復始。若行應心效口，可以倒山嶽破邪廟，皆在指掌之內，反覆之間也。經云：天罡所指，百邪無逃遁之形。子細行用，永無慮矣。几事但從天罡上去，前三辰為鸞，後三辰為引，無不吉利。此法若非聖人相傳於世，後人莫得而知。吉人得之，非夙緣實難遭際，授此天機之妙旨，祕而藏之，實而慎之。父子不傳，千金不易。輕泄則减筭折祿，殃及九祖，風· 刀立至，萬劫不原。受持之士，全在志誠，靡不順聽祕之。
　　天罡救治法
　　凡欲取罡，先須定日月時罡之所指，即迎而取之。謂如罡指寅，即步向寅反面申取之。罡步起貪至破，即存星在足前。以剔起罡，仰首視天罡，滿口取炁，久步入斗口用之。
　　凡步罡，勿橫行天罡也。如獨橫罡，皆成斷文，道大禁此二字。脫巾叩頭而謝之。步罡日，一月凡七日，初一，初五，初九、十五、二十、二十五、二十九。若行事，可用日中時，無人處吉，不得令人見，見則天精不降也。
　　罡炁法
　　左手斗印，右手劍訣，步三元罡。呪曰：
　　天罡大聖，北斗靈君，吾行正法，枷縛汝身。吾奉大帝敕，北斗助吾力。天罡捉妖氣，急降真炁至。急急如律令。
　　又呪曰：
　　乾元亨利貞，日月助吾兵。靈炁入五臟，六腑得安寧。玉皇大帝敕，天罡大聖敕，四聖真君。
　　默念合明天帝日玉皇大聖敕攝
　　天罡方所法
　　以本月加取炁之時，順數尋辰在何位，即天罡所指之方。取罡炁之法，當面天罡指方，存天罡大聖在己身前，披髮跌足，著素羅衣，身長百丈居立。左手叉腰，右手仗劍，指前頂出青白炁，中有火色赤炁，細如絲。
　　次存天罡，面赤色。回顧己身，然後取炁，先誦呪。左轉仰背吸之。
　　活曜歌
　　月月常加酉，天歪照後宮。月月常加亥，前宮屬對衝。月月常加戌，河魁當面逢。時三一徑裹，背水向天罡。
　　嗣漢虛靜天師指迷歌
　　罡在西方面在東，兌取罡氣已還同。
　　一吸天罡如雲雨，再吸天罡萬丈紅。
　　呵筆上，納心中，行神遣將有英雄。
　　若能識得天罡法，治病驅邪立見功。
　　起例
　　寅申罡加子，卯酉掐加寅。辰戌龍頭上，巳亥馬宮親。子午居猴位，丑未犬宮輪。
　　活曜天罡月將炁候訣
　　正月天罡加在寅，但將諸位見元辰。
　　若將月月常加戌，管得時時見破軍。
　　此取罡日五日辰時
　　春分二月是常言，二至三移四滿邊。
　　三六七中同二至，秋分小雪六方邊。
　　雨水大寒前一日，八朝霜降候無偏。
　　雨水。一日亥時交登明。春分。二日戌時交河魁。穀雨。三日酉時交從魁。小滿。五日辰時交傳送。夏至。四日未時交小吉。大暑。四日午時交勝先。處暑。四日巳時交太一。秋分。六日辰時交天罡。霜降。八日卯時交太衝。小雪。六日亥時交功曹。冬至四日丑時交大吉。大寒。一日子時交神后。
　　天心三光總論
　　凡取三光之光芒付符者，謂太陽太陰天罡。且太陽十二時行一度，五日行兩宮。今取日月之炁者，多以此推。謂日月臨虛危，則望寶瓶宮子取炁。臨星張，望師子宮午取炁。曾不知他處有方，天運不息。況天有三百六十五度，一半出地繞下，其日月行舍。雖經緯躔度，孰知黃赤二道分度，豈辯南北往來。又取罡氣，如何罡戌？天罡順時定辰，以月將加時，推其罡建，向望之取，自謂曲盡其妙。且如分燭者，必以二薪向空，吸之可乎。惟太陽十六字呪、太陰二十四字呪極妙，不可輕泄。又轉羅魁魑魑魑魑魎魒七字，能召天罡之炁，引類太虛，正如方燧之取水火。能知此道，則坐致明霞於沖炁之中，又何必歷筭存思於制度之外也。哉吁，三光之奧，由未善也。格云：三光符，乃吞符第一道。能驅一切邪炁、蠱炁、厭炁。治一切邪病，破毒病，斬鬼胎，斷尸勞，除瘟疫。及諸痛不可忍者，及十八種奇疾，誤食毒藥蠱毒，已上符到，即愈其呼吸。後學之士，但知符名而已，不知三光真名者，一也。不識天罡者，二也。念天罡呪不全而紕繆者，三也。不識加臨者，四也。不知炁之所降者，五也。不曾受三符者，六也。不得三光即者，七也。不知穩秘符竅者，八也。不知書符之時者，九也。此乃九件未知，三光符即無驗矣。格云：如行三光，合受三光籙為職，即令鬼神欽伏。若法與籙相違背，則為社廟鬼神所笑，行持無功。凡服三炁，竟於每日欲進炁時，惟平坐安定，無以雜慮干心。或於每夜子時，披衣靜坐，握固思神，叩齒咽津液三口。須臾，存肝中太陽炁如日，肺中太陰炁如月，心中罡炁如橘彈丸。俱出至黃庭宮，混合為一，下入丹田。想入下關，自夾脊雙關，歷中關，撞入泥丸宮。自明堂入玉池，以舌拄上，乘接真炁咽之，存入丹田藏之，形若彈丸，色同朱橘。凡行住坐臥，念念常思丹田中真炁，光明燦燦。存畢，叩齒三通，咽液三過，以左右手互換，搓八十一徧，訖及睡。夫進炁時候，早午晚三時，或只早晚一次，日與夜同進，畢即封七戶。七戶者，即口鼻耳眼也。封法，兩手各握天丁印，先以左手印封口鼻眼，兩手各封左右耳畢，旋身出斗訣。日月星是天上三奇，在人則神炁精。服天上三奇，以輔我身中三奇。服炁後，常閉口，鼻中綿綿炁息，往來微細，不吹動毫毛。存三光，圓如彈丸，在下丹田，忌食五辛三厭諸血穢之物，不犯房事．不違此則為地仙。書符呪水，治鬼御神，萬邪摧伏，喪睛破膽，不敢近也。此炁乃萬法祖宗，行之九年，夜坐室中，不看燈燭，而目睹光明。終身行之，其炁與天上三奇合體，而飛騰矣。又貴在焚香，靜定而有常也。然精神內運，當導引。若如此法式運用，則萬病不能侵矣。
　　三田反復金液還丹訣序
　　此即三光中用。
　　肺為華蓋，咽喉為重樓，口為玉池，眉為玉堂，額為天庭，鼻為天柱，頂為天宮，耳為雙市門。腎炁傳肝，肝炁傳心，心炁傳脾，脾炁傳肺。下田入上田，上田又入中田，中田入下田，三田反復，號曰三光丹，亦曰大還丹。
　　五炁朝元三光鍊形之圖
　　東青西白南赤北黑神像也。
　　三光過關圖
　　上關天府宮
　　此法又號水火既濟本法，用寅卯時，平坐偃身，一撞三關，聞息良久，覺水火降升，要舉動導引，默運心炁上升。
　　役使天罡法呪曰：
　　謹請天歪大神，速降真靈。上朝金闕，下覆崑崙。手持寶劍，搜斬邪精。行神布炁，去病滅疼。
　　或呪果子，呪水治病，不可輕泄，妄傳非人。
　　普施三光符水
　　一凡有邪祟妖怪染著，不能通言解醒。念天罡呪，入水取罡炁，吸水噀其面，令病者服符，及三光煞鬼符，燒入水中吞。
　　一凡有瘟疫日服正炁，漸以安寧。
　　一凡有赤眼閉明，以變神掐斗訣，午文亦得。次掐上帝訣，入斗印，取三光，吹筆書符，取炁呪水。符浸水中，令病人洗眼，仍用斗訣，向正喝一聲疾，發符念呪。唵嚩□唎液□吒，爾是李公仲，緣何來我家？一念每一喝，即喝之。付水與洗，仍向日取火炁呵之。
　　一凡有頭痛不可忍者，當書三光符貼太陽穴。
　　一凡有瘧鬼作梗者，書三光符於餅上，令食之。書符呪曰：汝是形如黑憂鬼，吾知汝姓名，速速去千里，不得稍留停。復取三光炁噴之，以三光符與吞。
　　一凡有生產，經日未下十死一生者，書三光符吞服，存三光大聖立前，次存雷電火車、煞鬼吏兵同監生大神等，存捧符人為符吏，齎持符命前去。以立待雷電火車監生大神，隨符入產人口中，立即生下。
　　一凡有鬼精作凶怪，以壓害生人。以三光煞鬼符貼門上，如著人身及六畜，呪水噀之。
　　一凡有瘡癤久疼，以三光符燒灰貼之。或以符覆之，或吞之。或未破者，默念天罡呪七褊，取炁七過吹之，自然消潰。
　　一凡渡江涉海，有水怪繞船，作害不去，妄有求取而作驚恐者，取天罡正炁於鐵剖上，書三光符擲水中。
　　一凡有百病未安，皆以三光符服之。隨病用湯吞下應邪炁，加煞鬼符，用東南方桃枝七寸，煎湯下。或呪水皆可，或燒符在盞內服之。
　　收罡水法
　　罡者，陰中自然之火，破滅萬邪。凡收罡水，乃藏威而待之。凡遇重午日大雨時，於華蓋方，正子二年三卯四酉五復子。下置水器收之。若無雨，即於午時取井華水收之，謂之罡水。
　　又法：以天德月德日，每月丑日，若婆羅門下降日，已上是也。遇天雨時，亦於華蓋方收之。謂之法水，皆祭而後用。
　　和合三光丹法
　　每一蒸餅，去皮并底，用心中，無所聚也。分作二片，乾一片，用水浸爛一片，兩片陰陽也。一處兩搓搜，令極黏膩，不計褊數念呪，取炁噓之。仍先想左手為日，右手為月，口噓炁為罡。捍作餅子翻覆，褊寫三光符在上，不計徧數。畢，隨大小丸之，每一粒各存三光炁，呪一褊。格云：若依此法，但將蒸餅吹之七七徧，其色如丹，久而難白，其靈尤妙，細丸之，與人吞服，日三光丹。若書符投井中，五更初投符時，井水俱沸，試之即知神驗矣。
　　存想真人形配衣式
　　凡伏哀問祟行持，先存頂上一座斗，以斗口罩身，罡在前出履一斗，垂罡在下，而兩斗乘之，左右挾輔各一斗。並以肘貪狼肩巨，問心為祿，存所握手處為文曲，左手即落，右腰右手即落，左腰為廉貞，為武曲，足前為破軍。罡光交煥，師在火光中，上有斗罩，下有斗乘也。飛斗左手，子午挑出左邊。右手寅午，牛挑在後，左為陽斗云貪狼。存想黑星光，自右足下發，繞左邊直上，罩頭頂上，出存紅星。紅光自左足發，繞右手邊，直上罩頭，頭頂上出。右手子午斗，挑出左邊。又寅午斗，挑出右邊。右為陰斗，魁至魒。次辰戌斗蓋頭，又以三台重蓋在上。
　　三台斗呪
　　上台虛精，巳。保我千齡。中台六淳，午。衛我身形。下台曲生，未。拜謁三清。
　　上清北極天心正法竟