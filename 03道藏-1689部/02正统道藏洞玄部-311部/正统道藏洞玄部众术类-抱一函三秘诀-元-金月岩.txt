抱一函三秘訣
　　經名：抱一函三秘訣。元金月岩編、黃公望傳。一卷。底本出處：《正統道藏》洞玄部衆街類。
　　抱一函三秘訣
　　伏羲先天始畫之圖
　　右法乾至震左旋，坤至巽右轉，象先天盤屈之狀。天地定位，山澤通炁，雷風相搏，水火不相射。乾坤定位乎上下，為之大冶；坎離位乎中間，為之化機。乾一陽曰性也，謂之陽晶，一曰天魂，喻為銀礦，是一炁三本也。謂之元神，受胎之後藏於坤宮，所謂藏於亥，發於壬，生於子，旺於癸，因一炁化歸中宮，而為丹母者也。
　　明人身受胎之後
　　父母媾精之後，先天一炁感會而生，此乃倏忽感附者，謂之性，藏在坤宮兩腎中。夫人受胎之初，繼種於斯，非父母精血所結之物也。學者宜深明之，無質而有炁，乃我之本來面目。故未生之前，謂之陰金，是謂金母，又曰金妃，金本陽物，以其未形，在於混沌之中，故曰陰金。以此見陰陽迭互相生之理是也。已生之後，謂之陽鉛，以物理質之，鉛未結坑胎之中，先受天地自然靈秀之炁，而生銀鐘，其銀鐘受靈炁而有，及至鏡成黑鉛便結。如人未生父母之前，有空炁金胎，故曰本來真種。比如靈秀之炁，結為鉛鏡是也。父母結樸成形，本來真性寄種其中，故以性為真鉛也。鉛者為五金之母，天地萬彙，未有不因鉛炁而能產者也。《道經》曰：有名萬物之母是也。故真一子曰：徑指天地之靈根，將為藥祖；明視陰陽之聖母，作用丹基者，此也。乃天地始姤之精，亦謂之流晶，亦曰地魄。在五行屬水，所謂天一生水者此也。既屬水而曰陽鉛者，蓋其水有金屬陽。故曰陰陽聖母，以此見鉛銀互生之理。此理與前流金之理，名殊義同，當詳味之，可以見造化之精也。是為一炁之源，謂之元精金母居坤宮，因妙用發生之炁，隨陽炁上升。《龍虎經》曰：金火當直事是也。金者，陰胎。火者，陽炁，乾一陽交坤為震，二陽交坤為坎，三陽交坤為艮。坤一陰交乾為巽，二陰交乾為離，三陰交乾為兌。故丹經以六虛生坎、離、坤、震、兌、乾、巽、艮，坎離生乎其中，用震巽為門，是陰陽起伏之義也。
　　文王後天八卦之圖
　　右法河圖之數，九宮之義亦本乎五十五數，而不用十也。蓋寄用為五，則十在其中矣。十數，終也。物不可終窮，故虛之也。縱橫十五，乃坎離之象也。
　　讚曰
　　戴九履一，肘分三七。肩橫二四，膝底六八。五為腹腸，是名中黃。嬰兒端坐，統攝八方。縱橫十五，妙不可量。
　　明人身受胎之始
　　先天空炁金胎者，乃虛無自然之體，純粹真一之精。父母未媾之前，此物與混洞同體，《道經》曰：無名天地之始是也。因父母姤精之始，靈炁倏然感附，強名曰神。此炁方於母胎之中，飛潛未形，至於精血凝結，則運歸中宮，謂之丹母，收斂鉛汞而為聖質，所謂丹之樞紐也。些一事同出而異名，非二物切宜審之。
　　明神室
　　神室者，丹之所由，斯而修也。《龍虎經》曰：神室者，丹之樞紐。夫人之一身，臟腑窒塞，無些縫罅，惟神室空虛，方寸如室之空能容人，如器之空能容物。故《道經》曰：鑿戶牖以為室，當其无，有室之用。埏壇以為器，當其无，有器之用。是故天地萬物皆有神室。天地以虛無為神室，萬物以胞胎為神室，有如人之投胎，非神室所受何以能然人之老者死，蓋神無所託，而衰敗者若無所居，何以為生，故修丹以體認神室最為上要。夫人以髓海為天，精房為地，陰陽二炁升降行乎其中矣。其神室在天地之中，上有黃庭，下有關元。經云：上下釜是也。其中謂之神室，如修鍊金液還丹者，先存神室中，乃本來之性，故謂之鉛。夫存神室中，便須忘也。謂先存後亡如是曰靜。存自己本來在乎神室，謂之本也。物來財意動陰生，如是不靜則本者也其或以避物誘，全動不意但只專守一物，物來則應，此乃守神之法也。若夫諸線頓息，萬慮頓忘，物來不應，雖曰靜定，奈何屬陰，此乃枯坐禪伯之流也。如斯二者，二有一無，俱是第二義。《道經》曰：常無欲以觀其妙，常有欲以觀其徼。釋經云：人被物轉，若能轉物，即同如來，此乃神室之用。或曰：如來則禪伯之流，何同為神室之用？答曰：有如釋迦達摩普化者，豈非金液還丹之道歟，普化謂臨濟小廝兒，只具一雙眼，豈非臨濟，只得其性宗者乎。前云：先存後亡，物來則應，物便歸源也。其不自見而得常應常靜，不被物誘，卓然圓明，作大丹之體用，如神室泰定，則採二炁為大丹之藥，當刻漏分明，時晷無差也。
　　明刻漏
　　夫刻漏者以身准，則天地之時晷，神定炁和，內外符合，神昏炁躁，則時晷差互。日有十二時，以壬癸艮、甲乙巽、丙丁坤、申辛乾統之，合二十四炁，是為一年之侯。則採取之功不為小矣。一日百刻，分為十二時之內，然天地之中，萬彙長育，在於甲庚壬丙，初交之際，過此則已。修真之士，日以甲庚二時，奪取天地發生之靈炁，謂之採藥。蓋此二時，以應月之上下弦，陰陽中分之候，如年春秋之分也。當以鼻息准測，子時左通，丑時右通，以後十時亦然。於亥子中間，寅卯中間，巳午中間，申酉中間，陰陽俱通，此乃甲庚丙壬之要也。子午乃進退之門，卯酉乃出入之戶，寅申乃起伏之兆，六辰為六丹之用也。寅為陽起之候，欲於甲時採藥，先於寅末坐定，謹存神於室中，所存者乃一炁之首，五行萬彙從斯而生，謂之鼎中鉛也，亦水也，性也。性命成形，陽炁乃藏於亥，發於壬，生於子，旺於癸者也。子時從而上升，自腎中出丹田、炁海、黃庭、神室，是為先天之炁，此乃天地始判之炁也。伺其申時，鼻息俱通，用起陽火之法，閉天廚息之竅，神炁相包於室中，上若不透，下亦不泄，真炁重蒸，漸見天信，天信之說在後，至卯則止，過此後天之炁不中採也。陰氣自午時於髓海中生，下降從陽關至雙關，申為陽伏之候，欲於庚時採藥，先於申末坐定，一如寅時存守，伺其鼻息俱通則庚矣。其炁至雙關，用溫水法下閉二竅，乃便溺之所，其炁從鵲橋直入神室，與神相抱，此乃龍虎始姤之精也。至酉則止，若炁過雙關，則為後天之炁，不中採矣。下若不泄，上亦不透，神炁相合，萬物交通，萬神為一神，萬炁為一炁。故經云：觀天之道，執天之行盡矣。又曰：九竅之邪，在乎三要。九竅者，上七竅，下二竅。三要者，則上不透，下不泄，中不動，不透不泄已見此篇，不動之要乃前篇，應物歸源是矣。如是則天信可見，神明自來，天信至者，初則身體流暢，次後貫通，可知其炁薰蒸，忽然真神化生，虛室生白，神明可見矣。若遇此境，慎勿驚疑，但存神室中，則自歸也。如是謂之追二炁於黃道，會三性於元宮，攢簇五行，合和四象，方謂藥物就矣。若時晷差忒，雖採取之如畊者，失時安能成寶。《書》曰：敬授人時。《孟子》曰：勿奪其時，此其要也。其可忽諸。
　　明五行採取其藥
　　夫父母精血相包，自己本來相合而成性命。故父母精血成形者命，自己本者性，是曰性中者神，形生者曰炁，炁結者日精，精炁神三者，育三才而成質。凡人善修攝則神住，神住則炁住，炁住則精住，三者住則形全。或有一衰，三者俱喪。詩曰：精養靈根，炁養神，此真真外更無真。神仙不肯分明說，說得分明笑殺人。訣曰：先存先天真一元神於室中，為戊土，是曰陽土，乃性也。真鉛之化，次運妙用，發生之炁，入室中為己上，是曰陰土，亦名黃婆乃情也。砂汞之化蓋陰陽互生，相感而為情。夫元炁藏於坤宮，從而發生，則金胎繼踵於斯，亦化生而上騰坤宮者，亦名鉛精之房。經云：金火者，金者，金胎。火者，發生陽炁。真鉛也。丹術著明，莫大乎金火。故此炁推運變化，歸乎中宮，是名曰砂。為木，陽炁到髓海，極而生陰，名曰砂中抽汞為火。經曰：變化為砂汞。砂汞者，金水之二用，緣砂汞乃陰陽也。甲時三陽用事，炁升為砂，謂之金半斤。庚時三陰用事，炁降為汞，謂之水半斤，合二八之數，變化室中而成大丹。乃砂汞合體，投鉛成銀，是為五行全矣。斯謂之一炁之根也。謂之元炁，然金水同宗，坎流於戊，木火同宗，雖就於己。張真人曰：離坎若還無戊己，雖含四象不成丹。只緣彼此、懷真土，遂使金丹有還返。如達斯理，是謂藥子矣。
　　天地五十五數圖
　　天一地二，天三地四，天五地六，天七地八，天九地十，凡天地之數，五十有五。
　　天地生數成數圖
　　生成圖說
　　此明天一地自然之數，水火木金土，二二五七九，乃生數奇也。二四六八十，乃成數偶也。以地六居北，積坎陰正炁為鉛，以天七返南住離宮為汞，以地八居東處震宮為砂，以天九還西居兌方為金，以地十成中宮，作萬物生成之妙，而為丹也。
　　造化生成之數
　　十位全數十仟？八卦生於此。三、五、七、、九，天數二十有五。二、四、六、八、十，地數三十，總而言之五十有五。大衍之數，五十者去五為五行之本，其用四十有九者，又去一象太極之不動也。
　　成除造化之圖
　　已上先除一二三四五，乃水火木金土，又除一二三四五，乃除為五行之本也。剩五五二十五為五行之根，真土見也。此二十五者，象一三五七九之陽數也。只見戊土，復將根數五三十五又除一二三四五，方見還丹之體用也。
　　五行顛倒之圖　　　　　
　　坎離互用之圖
　　炁數物理體用論
　　炁之兆財數之始，萬物由是有焉。經曰：道生一者，殺之元炁之初。○圓之財為炁 伸之則為數。圓之與伸；形異而理一、固非二物、是謂同出而異名也。凡數一在其中，凡物炁在其內，故一與一為二，一與二為三，一與三為四，一與四為五，此五者數之生也。一與五為六，一與六為七，一與七為八，一與八為九，一與九為十，此五者數之成也。炁分陰陽，數有奇偶。陰陽奇偶，萬物生焉。故曰：天一地二，天三地四，天五地六，天七地八，天九地十，自一之五，萬物之本。本者，生生無窮。自六之十，萬物之根。根者，返還復命，是以生成互用，根本相生，故天一乘以地六，地二乘以天七，天三乘以地八，地四乘以天九，天五乘以地十，總而計之，五十有五，天數得之二十五以生，地數得之三十以成，衍而伸之，無有終極，是謂生生無窮之理。復以歸根復命之道，天一水也，地二火也，天三木也，地四金也，天五土也，謂之五行，乃虛化神而有形生，生不窮也。然相凌相尅，後者成則前者化矣。地六鉛也，天七汞也，地八砂也，天九金也，地十丹也。謂之五物，乃形還虛而還元，歸根復命也。故相養相成，形雖化遷而性無革變矣。是故鉛者，五金之母，炁之祖數之元。或曰：鉛者既為五金之母，炁之祖數之元，何不曰天一土鉛，而曰天一生水者何也？答曰：所謂天一生水者，天一之前，是何物而生也？且人有形，由神而生形，著之後，神在其中。如果核之仁本，因仁而有，本立之後，仁在實中。物物皆然，何疑之有。鉛炁為汞，汞結為砂，砂能化寶，寶結為丹，丹者萬物復性之初，返本還源。故曰：金歸性初，始稱還丹，且炁流為汞，汞結為砂，砂能化寶，寶乃為丹，在物可知理數，理數之間可以知神。天一地六，鉛也，鉛性也。天一繼地六為汞者，如性之藏物，為情也。鉛為性汞，為情，此理也。七者一數之元，有六存焉。是汞化鉛而生矣。此數也，地二繼天七為砂者，明砂因汞而結也。猶情因性而有之理。以八去一，有七存焉，豈非汞乎。天九繼地八，曰金者明寶，由砂而化也。乃情返性，復之理，以九去一者，八數存焉，是曰砂也。地十曰丹者，返本還元，是謂金來歸性初，始得稱還丹，以十去一而九，數存焉，非金而何，故曰：凡數一在其中，凡物炁在其內。炁數既若此物，理可得而知，有如鉛中銀者，猶性中之真神也。鉛因銀鐘而生銀，返出於鉛中性，因靈炁而有真神，返在性內，亦如一在數中，炁在物內者也。所謂母隱子胎，兒產母腹是也。以此可見陰陽之生也，金鉛返還之理法，日依時存神室中，名曰真鉛，以妙用發生之炁，逼逐感化而為藥物，是謂砂汞乃情也。經曰：鍊銀於鉛，神物自生，銀者金晶鉛色，北靈水者道樞。陰陽之始，此其所以為丹之本。張真人曰：黑中有白為丹母，雄裹懷雌是聖胎。又曰：金鼎欲留朱裹汞，玉池先下水中銀。又曰：嚥津納炁是人行，有藥方能造化生。鑪內若無真種子，猶如猛火煮空鐺。故曰：知其白，守其黑。知其雄，守其雌。此言大丹藥物之體也。砂中汞者，陽中陰也。名曰汞液，謂之陽砂陰汞。故經曰：離從坎下發，汞在水中居。夫砂者，汞也。是發生之炁。 自子時於坤宮上騰。《龍虎經》曰：窮微以盡化，陽動則陰消。又曰：金晶一化，青龍受符是也。申時至於神室，以法追之入室，則經所謂當斯之時，神室鍊其精，金火相運推是也。炁感鉛而為砂， 名曰龍虎交姤，亦名金半斤，亦曰鍊鉛則陽龍上升。故經曰：陰陽混交接，精液包元炁，萬象憑虛生，感化各有類。丹之靈跡長生，莫不由自也。張真人曰：甘露降時天地合，五行全處坎離交者此也。已時至乾宮，《龍虎經》所謂陽文畢於巳是矣。陽極生陰，謂之砂中抽汞，汞者水也，亦名姹女，亦名流珠，乃妙用發生之炁，至午陽極生陰也。 故曰汞在髓海中。《龍虎經》曰：正陰發離午，又曰赤水流為汞。姹女弄嗚鐺，月盈自合虧，十六轉將减是也。其汞庚時以法追之入室，謂之汞投鉛，象 ，亦名水半斤，亦曰成寶，亦曰白金白銀，水晶即陰虎下降，又曰陰歸陽室，亦白兩凑玄關。故經曰：元君始鍊汞，神室含洞虛。玄白生金公，巍巍建始初。冠三五以相守，飛晶乃濡滋是也。即張真人曰：若要真鉛留汞，親中不離家人，木金間隔會無因，須仗黃婆勾引。木性愛金順義，金情戀木慈仁。相吞相啖結成姻，始覺元中有孕。又曰二八誰家姹女，九三何處郎君，自稱木液與金精，遇土卻成三性。又曰：女子著青衣，郎君披素練，見之不可用，用之不可見。恍惚裹相逢，杳冥中有變，一霎火焰飛，真人自出現是也。以明物理之用，陰陽升降也。或者以鉛汞為陰陽非也，但名曰陽鉛可也。以鉛為陽，不可也。若鉛汞為陰陽，是乃弄精魂工夫，非返還。之道。張真人曰：鉛汞非二炁，神思非子午，鉛汞安得為陰陽乎。蓋鉛乃性也，性中有神，如鉛中有銀，鉛中有銀，必須藉火而烹煅。若以鉛汞為陰陽，豈能自冶鍊乎。陰陽二炁，乃砂汞者明矣。故經云：砂汞別居，出陽入陰，流耀二方，列數有三，按象水火是也。蓋此二物，皆從一炁而化，汞感鉛結砂，於砂中抽汞，子母相生，物理昭然，則有返還之道，升降之理，陽極生陰，陰極生陽，陰陽則龍虎，龍虎則日月，日月則魂魄，魂魄則木金，木金則水火，水火則坎離，坎離則男女，男女則夫婦，此所以為化機也。張真人曰：須當洞曉陰陽，深達造化，此之謂也。龍者，陽也。喻陽升之候。虎者，陰也，明陰降之符。日者喻陰陽之升降， 陽內含陰，象砂中有真汞，陽非陰不耀其魂。故曰雌火，屬南方。離女月者，喻人身精神旺衰。 陰內含陽，象鉛中有真銀，陰無陽不能自瑩其魄，名曰雄金，屬北方，坎男四象者，青龍木也砂也，白虎金也銀也，朱雀火也汞也，玄武水也鉛也。五行者，金母為戊土，陰陽互生，相感為情。曰：己土並四象為五行，龍虎者木金之化機也。木之為物，欲升而不能升，故託以龍金之為物欲，降而不能降，故託以虎木金者水火之相須也。木鑽之得火，紋之得水，金擊之得火，鎔之得水，水火者，坎離之互用也。坎中陽爻，離中陰爻。坎離者，陰陽之升降也。陽之能升，坎流於戊，陰之能降離，就於己而日用則為坎離之統。日中有烏，象陽中有陰，月中有兔，象陰中有陽也。陰陽之精，日光主晝，則離己，日光月明，主夜則坎戊月精也。已上皆相須相成，升降互用之理，是以坎離之中，二炁無常，所以鉛銀砂汞，並各互生。故曰：坎離顛倒，是為水火根蒂，所以陰陽有升降，日月有交會，水火有相須，木金有化機。太乙真人曰：五行顛倒術，龍從火裹出。汞五行不順行，虎向水中生鉛也。若夫張真人曰：雄虎者，則陽中之陰也。牝龍者，則陰中之陽也。
　　金液還丹異名說
　　學人俱云陽鉛陰汞，若以陰陽喻鉛汞，則不見子母相生之理。且鉛者，陰中之陽也。汞者，陽中之陰也。鉛者因銀炁而結陽鉛也。銀陰金也，喻人父母未生之前，一點靈光乃虛無之炁，無質而有炁，雖歷劫至今幾億萬載，未嘗斷絕。人死則全陰，魂盡則陰魄也。鬼憑物則神現，若不是物，某鬼無狀也。及其投胎逐父母精血，感激而動，精從斯而有，故未生之前，則陰金也。生後之性，則陽鉛也。陰金是曰金母，又曰金妃，又曰金地，靈根也。汞者，因鉛產而有鉛陽也。汞陰也，其性俱以腎中為根本，陽精既逐炁而升，乃陽極陰生，砂中抽汞，故曰：陰汞也。故汞者，乃陽中陰也。若以鉛汞為陰陽，不云金液還丹，乃弄精魂工夫也。但只以砂汞為陰陽也，砂汞則陰陽，陰陽則龍虎，龍虎則日月，日月則魂魄，魂魄則木金，汞金也返陽也水火也化機也又木金則男女，男女則夫妻，然後辨互生之理。鉛銀者，雖云鉛陽銀陰，此表裹陰陽互生也。銀鉛則金鉛也，即金水也。無砂汞之論為木金此又金水兩全明矣先天後天可見也鉛因炁而結，鉛中返煎，銀金生於水，水中返生金，性因虛炁空炁而有，性中復化生虛元真人，故謂為兒產母也。砂汞者，砂因汞結，砂中抽汞，火生於木，木中生火，陰中生陽，陽極生陰，如兒產母也。鉛銀互生，是謂五行。不順行虎向水中生也，坎水金鉛也，砂汞互生，是謂五行顛倒術，龍從火裹出也。木生火，金生水，水火乃坎離化機明矣。月喻人精神旺衰，日喻人陰陽升降，合榮衛寒溫坎戊，月精離己，日光是也。還丹之用，只在坎流戊離就己也。鉛者，金公。戊土也。汞者，姹女也，黃婆者情也。己土也，
　　丁公者火也，嬰兒者陽神也。
　　道化玄機復歸無極之圖
　　張真人詩曰：取將坎位心中實，點化離宮腹裹陰。從此變成乾健體，潛藏飛躍盡由心。
　　無極圖說
　　依時存神室中，名曰真鉛收攝，先天一炁，化而為砂，砂至離宮而為汞，汞歸室中而為銀，所謂歸根復命，負陰抱陽也。真陽藏在陰室，乃先天空炁金胎之本，日行妙用，又復如前。故《龍虎經》曰：陽炁發坤，日晷南極，五星連珠，日月合璧，金砂依分，呼吸相應，華蓋上臨三台下輔者，又曰：兩無宗一有神光妙難窺，鍊銀於鉛，神物自生。銀者金晶鉛色，北靈水者道樞，其數名一陰陽之始，故能生銀鉛，化黃丹，寄位五金為鉛，外黑色，禀化方內懷銀精，被褐懷玉，外似狂夫，銀為鉛子，子隱鉛中，鉛者銀母，子藏母胞，素其眇邈，似有似無，灰池火灼，鉛沉銀浮，潔白見實，可造黃金殼，為金精水還黃液。徑寸之質，以混三才。其理謂銀生鉛中汞，因鉛結為砂，砂中抽汞，汞復成銀，銀成鉛盡而曰還丹，乃一炁還元之道也。古經云：用鉛不用鉛，須向鉛中作，及至用鉛時，用鉛還是錯。所以法云：抽添者，乃抽鉛添汞之謂也。抽鉛者，鍊去陰炁也。添汞者，收陰歸乎陽也。陰汞剥而歸乎陽，則為純陽也。修丹之要，當體陰陽起伏，物理造化，努力工夫，無虛歲月，靜定棲神，無生雜想，守雌抱一，專炁致柔，藥物完全，乃可入室，毋縈名利。日月易遷，其或為物所感，心境搖動，不能收攝，意動應物，則神喪而氣耗，作為無功，深宜謹戒，毋速敗亡，切宜警此，其可忽諸。
　　元炁始終陰陽升降之圖
　　溫養赤子神方金液還丹直
　　指先天一名曰空炁金胎，是謂神也。此神屬陽，以法象言，上為之金，人名銀礦。曩劫不壤之物，乃自己本來面目，是謂性。此性屬陰以法象言之為之鉛其鉛生於銀礦之內返包其銀如性本內神而有真神返藏於性也此兩物相須而生我之形。云：為作止皆此物也。寄種兩腎之間，為我之根本，名曰藥祖丹基。日用妙化之炁，從此發生，其炁從子時而發，名曰陽火，則我之根本，隨炁而升如車載物，車行則物隨行矣。此發生之炁，若有機關而拘入中宮，則日益以壯，不致衰疲。若任其自恣，則隨日用而耗竭，以至老死也。
　　詩曰
　　靈臺皎潔似冰壺，只許元神裹面居。若向此中留一物，平生便是不清虛。
　　一心識神法：其中徑寸虛無故曰神室靜心禪伯流。三寸一分絳宮 黃庭，呼之於根，吸之於蒂，根蒂相連，乃久視長生之道。非呼吸為真要，乃絕呼吸為真要，閉定天廚只一呼。兩條精炁透蓬壺。自然龍虎頻交姤，付與男兒大丈夫。
　　火候要旨
　　凡火候之起甲子，則冬至月也。故火候隨十二時二十四炁之推遷，乃壺中之別一天地，且如冬至子時下手成火，乃接一陽始生，坤下初生一陽爻成震，是地下有雷，成復卦也。火從此起明矣。丑時坤下生一陽爻，成兌，乃地澤臨寅時，坤下生三陽爻成泰卦，陽火至於坤室，陽炁簇地，萬彙發生，故寅乃陽起之兆，為地天泰，如春之時。口訣：從壬上起火，一舉二時，神凝息定，炁無出入，寅末至甲金火，逼逐至於神室，其丹漸結。卯時生四陽爻成雷天大壯卦。口訣：卯不進火，酉不運符，卯酉沐浴，謂之出入。乃金砂優游也。長子繼父體，乃火得用見矣。辰時生五陽爻，成澤天夬卦，乃火升天也。巳時六陽俱定，陽火已周而成純乾，故《參同契》云：長子繼父體，因母立兆基。乃坤生震兌乾也。口訣：自辰初復進火，至巳未金火逼逐至髓海，陽火極即運符候也。陽既足，陰符得行真汞，漸形而成形丹質。午時乾下生一陰爻，成巽，乃天風姤卦也。未詩乾下生二陰爻，成艮為山，乃天山遁卦也。申時生三陰爻，成否卦，陽炁漸伏，真汞成形，陰汞下降，神室萬彙成實，如秋之時。口訣：自丙上運符，得行三時，神凝息定，炁無出入，申末至庚，金水推遷，運從雙關，鵲橋入於神室，玄珠漸結。酉時生四陰爻巽，陰炁巳形，陽炁漸伏，曰風地觀卦。口訣：自運符卯不進火，謂之沐浴金砂優游也。戌時成五陰爻，成剥卦，陰炁剥削，陽炁歸根，曰山地剥卦也。亥時六陰俱足，而成純坤，歸根復命，返本還源，負陰抱陽，陽復於斯而生。口訣：自戌初復運符至亥末，歸元壬，初一陽復生矣。循環不已，十月胎圓。切須仔細調理，至誠運用，若纖毫不正，則悔吝逃逸矣。乃乾生巽艮坤也，是六虛生坎離，中炁而成水火，化機陰符，陽火始終大矣。火候之用，起伏進退，如斯圖象，妙在從天地息符火。陽火陰符，母令走動，則赤龍降炁，白汞成形，還丹兆質，成其根本，脫胎神化而為仙矣。若夫時晷差武，纖毫不正，或火數過多，水銖不定，則砂汞別居不相涉，入赤龍奔逸，姹女逃亡。張真人曰：縱識朱砂及黑鉛，不知火候也。如閑大都，全藉維持力，毫髮差殊不作丹，可不慎哉。
　　火者，乃神凝息住，呼吸俱無，六脉歸根，三宮炁滿，上髓海，中神室，下丹田如是日月停景，璇璣不行，晝夜如一，純粹無雜，以成真陽之境，還丹始結，若固濟不密，金炁走失，丹之難造，止乃袐密之言也。
　　入室圖
　　如入室於冬至前，一炁入室，其十五日集固靈根，其十五日謹存神於兩腎之中候，冬至夜子時進火便應元年，神既存於腎中，陽火運行，其神隨逐而進其神，真金火也。是曰金火相運推，腎中根也。自根至蒂，其神室中者曰蒂，結胎成果也。須要根蒂相連，故曰呼之於根，吸之於蒂，節候周而成大丹也。如冬至夜進陽火，候亥末子初進火，壬上起進火有口訣一舉三時，其息並無出入，自子歷丑，至寅末至甲金火，逼逐至神室，其丹漸結，至卯時不進火，卯酉出入謂之沐浴金砂優游也至辰復進火，有口訣至巳末金火逼逐至髓海，陽火至極，即運陰符，曰溫水。有口訣自丙上符候行得三時，其息並无出入，自午歷未，至申末，至庚金水推運，從雙關鵲橋直入神室，玄珠漸兆，至酉不運符候，卯酉出入謂之沐浴金砂優游也至戌復運符候，有口訣至亥末歸元一陽，復生根源，本始而生神也。如是一日服大一黍米，一年功力還丹，始就一年共三百六十日，四千三百二十時，除去卯酉二時，金水沐浴，不進陽火，不運陰符，其息出入，故除出此二時，計兩箇月六十時，則更有三百日，是十箇月，以受火符，鍊戌金液還丹也。
　　脫胎神化
　　聖胎成就，便於室中更修之。多則百日，少則六十日，聖胎可出，若無此口訣，便出室外，則剛風扇動，頂骨堅硬，返費力難出也。訣曰：謹存聖胎於髓海中，如常日且存守一同忽然如霹靂一聲，天門忽開，聖胎脫出，兩箇一般無二樣也。未可便縱逸，漸次調用，出入游行，俱無障礙。貫金透石，三界周遊，十方並化，去住在我矣。
　　訣
　　凡坐趺足升身，垂簾塞兌，神凝息定，下提上吸，二炁交合，薰蒸四大，上十二重樓，真津滿口，以炁送下，意歸元宮，既往提吸，微微開兌，繼復如前，以多為度，遇費力而止。
　　日中拂榻關窗坐，夜後垂簾開眼眠。
　　輕輕捲
　　默默舉
　　坤外上六竅，共九竅乾外下三竅。
　　關竅未通，必須歸根，橐籥以宣妙用，機緘甚密，毫楮莫陳。神仙云：八萬四千關棙子，都緣一箇鑰匙開。
　　抱一函三秘訣竟