天樞院都司須知令
　　經名：天樞院都司須知令。撰人不詳。四篇同卷。底本出處：《正統道藏》洞玄部方法類。
　　天樞院都司須知令
　　天樞都録，係在世活人，管提舉簽書録事七人，有曹掾七人，承受發放。七録事管元會營，兵一萬人，名天攝軍。承受：
　　第一録事司，桐提真人沈佺。
　　第二録事司，茂全真人汪祥。
　　第三録事司，陽明仙佐傅受。
　　第四録事司，明救治債真人封休。
　　第五録事司，手分未有仙職胡注。
　　第六録事司，手分未有仙職孔又。
　　第七録事司，手分未有仙職方整。
　　七録事掌簽書七十四司公事外，祿筭司係節員，附第一録事司，通七十四司簽書。七録事亦係在世活人，名屬都司，隱祕不傳。
　　第一録事司，名會府，連祿算司節員，共二十七司：
　　祿筭司，玄絳丹霞真人王自。
　　記功院，掌天下功德，輝騰真人盧藏。
　　用職治司，掌天下法官孜弟，休應真人賈益。
　　天道院，掌天下修行人籍，妙德真人吴忱。
　　陰績寺，掌人陰德陰禍，旡為治道真人林黻。
　　鬼仙案，掌鬼中升仙籍，糾察靈真人蕭史。
　　兵馬司，掌三界兵馬數目，自休上元真人歐陽立。
　　粮料司，掌人物受用數，靈輝子華真人歐陽度。
　　司命案，掌物注而未生符命，保功真人傅元。
　　枉死案，掌人物死、罰壽、罰筭，龍光真人白敏中。
　　黑獄簿，掌仙官罪犯等案，風藥莊真人匡休。
　　崇真院，掌詳定紀功院事，黃官真人廖立。
　　仙籍院，掌諸仙總籍，丹霞真人吴致權。
　　詳定司，掌謄録天下奏牘，西華真人昊釆。
　　奏事局，掌通呈奏牘，北洞真人王喬年。
　　都刑院，掌陽問刑獄，明分真人臯陶。
　　天樞獄，掌陰獄，諸處天地獄申呈。幽闢真人葛洪。
　　磨勘司，掌四天魔司事，八開真人姜惟。
　　官廟籍，掌祭入典鬼神，衮常真人趙奉侯。
　　雷雨案，掌雷雨仙官符，郎野真人蕭莊。
　　散仙案，掌諸仙出身文籍，寶靜真人寶靜。
　　檢院，仗法駕天仗，及仙女治具，最先真人傅興。
　　差兵案，掌三界兵符，死亡勝敗，虛德真人郭茂先。
　　檢察司，掌上界判官，清景真人劉真。
　　諸天奏院，掌諸仙官奏牘文崇，治至真人甄善濟。
　　諸司案，掌奏三島十洲奏牘，妙應元上真人蔡符。
　　第二録事司，名左八司都局：
　　檢察右司，掌申下界判官籍，杜庭真人江真。
　　檢察左司，掌五嶽奏牘文字，陽華真人梁疏。
　　昭文院，掌上天門到法律，等妙真人裴言。
　　刑制院，掌犯罪死刑，華陽真人馮坦。
　　延祚司，國祚君王名姓，素曠真人崔紀。
　　陽官院，掌陽界人世官僚，清讜真人殷覺。
　　二陰官院，掌陰界地府官僚，赫儀真人五奇。
　　祇候典，掌酆都罪鬼文字，瑤康真人黃悅。
　　第三録事司，名右六司都局：
　　義成院，掌録天下忠孝人，廣明真人仇覽。
　　清節院，掌録清節之士，符會真人黃定。
　　照臨寺，常四夷人物，同條真人歐陽允。
　　廣昭寺，掌四夷運祚，保康真人廖忻。
　　日月司，掌日月奏牘，恭和真人仇香。
　　五星院，掌諸星文符，交光真人士曜。
　　第四録事，第五録事，第六録事，
　　第七録事，掌四方二十八宿行到事，名八司。承受七司是正案，一司是節員，共封為真人，同號。
　　束方屬第四録事。判官八人，共封青輝真人：王吉、秦郎、汪覺、羊其、張毫、侯甫、牛慶、牛度。
　　南方屬第五録事，判官八人，共封赫華真人：竇建、萬勝、封言、明鐸、茂中、封真、華間、至相。
　　西方屬第六録事，判官八人，共封素寂真人：黃文、蕭宗、、關子門、胡千、胡注、黃萬勝、劉知幾、劉章。
　　北方屬第七録事，判官八人，共封玄靈真人：盧吉先、郭援、王治道、李允中、李簣、曹洪、胡注、胡真。
　　北樞轉牒使，掌送文字，付諸司屬都司：
　　總管左控鶴使崔隆。
　　曹司右馭龍使胡德。
　　節員右赤童竇升。
　　天樞院都司頊知令竟