南嶽九真人傳
　　經名：南嶽九真人傳。宋廖倪撰。二書同卷。底本出處：《正統道藏》洞玄部譜錄類。
　　南嶽九真人傳
　　奉議郎玫仕騎都尉賜徘魚袋廖恍撰
　　南嶽真人，名之著者有九。其升舉時代，即晉宋齊梁問，今像設依然。孰測真人問會朱陵洞天，朝奉注生真君，有所贊輔，與民人轉禍為福也。自本朝樞密使孫沔椅事長沙日，嘗夢衣道士服者詣前日□．老叟姓王，朋儕九人，有田產為別觀占佃百餘年。在公部下，幸一存意。沔第默誌于心，未能詳也。及奉命祠嶽，偶遊九仙石壇，睹其老屋塑像，位於中者榜曰王靈輿真人，與向之夢中告語者道貌略同。沔追憶前事，故委縣官推究。逾年，果得若干土田屬鄰觀歲收地利因而申明，勒還舊管。自非靈顯感通，何緣發於沔夢寐而有所伸矣？諒玆時少警湘楚，問涉於欺隱者，往往悔責祈於自新。自是四方至朱陵者，惟恐謁款群真乞靈後時也。去年冬，道士歐陽道隆款扉求見，謂余日：道隆私門數世喜藏仙書，及道隆曉人事時，散墜過半。雖復卷軸存者，悉無首尾，惟《南嶽九仙傳》次第存焉。姑欲樓板與前此所印施《太上度人經》、《老子道德經》、《九幽經》兼行於世，使觀者遷善遠罪，必有得焉師願為書百餘言，冠其篇首。余審語論由，中非涉浮偽，疾索所謂九真人傳者，削其叔說稠疊者十有一處，正其字體謬誤者三十有一，又較升舉年月不同者四，取舊碑為定。復語道隆曰：嘗聞信道故能學，學患不能勤，勤患不能久。學而勤，勤而久，行滿功成，遠到有涯矣。今道隆欲出俗累萬端，非濟度於人而不為，真有志之士也。宜乎勉旋景行，九真人有初有終，補仙者閱位，則副野夫委曲作序云爾。
　　陳真人，諱興明，穎川人也。少遊名山，周訪真跡於南嶽天柱峰，遇二真人，年可十八九，自云：我歷行四海，度有志之士，以世人修道暫能專精，中道而廢，不能勤久，何由擢形雲天，飛沖霄衢矣汝之積功亦可嘉也，第勿退敗，何慮不列名于金臺玉籍？前苦後樂，苦即有極，樂即無窮。何者？林谷幽棲，禽獸為伍，饑渴畢至，寒暑辛勤，割世辭榮，離親捨愛，可謂苦也。壽同天地，變化無方，策空乘虛，坐生羽翼，可謂樂也。得不勉於修勵乎，興明拜首日：永佩聖言，畢志於道，不敢息忽也。遂授明鏡玄真之道。修之十八年，二仙復降以告之曰：昔我授汝至道，果能勤行，今則登躡九天，遊宴八海，積功之報也。前苦後樂，惟子得之矣。以晉太始元年三月一日於元陽宮升舉。
　　施真人，諱存，號胡浮先生。師黃盧子，得三皇內文驅策虎豹之衛。居衡嶽西峰洞門觀石室，或跨白豹而出，愛慕者罕得親近。晉永康元年四月七日升舉。
　　尹真人，諱道全，天水人也。於衡嶽觀後峰修洞真還‘神徹視之道，兼佩五帝六甲左右靈乘之符。天真降焉，謂之日：白日升騰者，當有其才而後成其道。昔漢武帝感太真金母授五嶽真形靈飛十二事，纔得尸解之道，而不能使形骨俱飛。汝受#1其一事而有沖舉之望，斯乃勤苦所資，亦宿分所值矣。道全曰：淺學無聞，願示其要。天真日：上自五帝六甲左右靈飛之符，洎混洞束蒙之丈，事目次第而有十二。及五嶽真形，取其山之向背，泉液之所出，金寶之所藏，隧脈之所通而為之圖也。況主符圖吏兵仙曹，職宰者眾矣。汝得靈符及受列嶽真形，能自信奉而獲感通，乃知文始之裔，太和之族，世有神仙矣。與汝期於九清之上，混茫之中。言訖而去。道全晉時居山，至永嘉九年正月九日白日升舉。
　　徐真人，諱靈期，宋時人也。修道於南嶽，歲久，遍遊嶽之巖洞及諸山谷，一十五年，無不周覽。作《衡山記》云：天柱峰高四千一百丈，有夏禹治水碑銘，皆科斗文字。紫蓋峰常有白鶴翔集其頂，而神芝靈草生焉。又言有石室在其下，香鑪、臼杵、丹寵具存。祝融峰上有碧玉壇，傍生紫梨木，雖子熟，人莫得而食之。其所記洞府勝異甚詳，竟不知靈期所修何道。能制伏虎豹，役使鬼神，以元徽二年甲寅九月九日於上清宮白日升舉。
　　陳真人，諱慧度。修道鍊丹於玉清觀，早暮為山精所試，三結丹鑪，其志愈勤。及丹成，服之。以晉永明二年五月十三日升舉。
　　張真人，諱曇要。居招仙觀精思，感通天真，密降授其內養元和默朝大帝之道。行之十三年，神遊太空，面朝皇極大帝，賜以瓊實琅膏混神合景之液。受而服之，變化不測，神用無方。以齊延興元年七月十三日升舉。
　　張真人，諱始珍，南陽人也。居南嶽，遇神仙降授明鏡之道，使其修之。日：夫照物理者，天也。照物形者，鏡也。天之道以清，鏡之體以明。人能存天清鏡明、澄心靜神而內外洞朗，則至道成矣。若以內役其智，外勞其形，心不澄，神不清者，去道遠矣。吾昔受之於長桑公子云：此道要秘於太微中天帝所，得之能洞達玄通，遐照八極。夫洞真法中有四規之道，依四時而行之，亦與此同體爾。古人所謂虛其室則白自生，定其心則道自至。信哉，言乎。始珍修之九年而成，洞視千里，無一物可隱。以梁天監三年十一月十三日於九仙宮白日升舉。
　　王真人，諱靈輿，九江道士也，勤志於道。初居五老峰，神人夜中謂之日：得道者若非其地，如植五穀於砂石之問，則不能成矣，雖有升飛之骨，當得福地靈墟，爾後可以變化。雖累德以為土地，積功以為羽翼，苟非其所，魔壞其功，玆道無由成矣。靈輿問何地可以棲止，日：朱陵之上峰、紫蓋之鄰岫，可以沖天矣。遂自廬阜遷居南嶽之中宮。一十二年，群真下迎，以梁天監十一年七月十三日就壇升舉。
　　鄧真人，諱郁之。昔與徐靈期為友，周遊靈山。宋元徽年中，徐君於上清官升天，郁之徘徊仙山。歲久，梁帝聞其修道而闕丹石之備，詔賜物力，許於嶽麓山置上中下三觀為修鍊之所。有神人告語日：洞門之中是招福之鄉、延生之地，善記勿忘。丹成，復回居紫蓋峰東。以梁天監十一年壬辰十二月三十日，有八真人乘雲車羽蓋降于室中，即前得道升舉者八真人也，於是日揖郁之就自然石壇同升霄。漢後有朝旨，為之官字，擇道士以主薰奉。至唐咸通年，衡州刺史張觀陳乞賜號紫蓋峰九仙石壇，如其所請焉。
　　南嶽九真人傳竟
　　#1『受』原作一授織據文義改。