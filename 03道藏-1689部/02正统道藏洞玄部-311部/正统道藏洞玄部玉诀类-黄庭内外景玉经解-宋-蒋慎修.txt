黃庭內外玉景經解
　　經名：《黃庭內外玉景經解》。宋·蔣慎修注。殘卷。底本出處：《正統道藏》洞玄部玉訣類。
　　黃庭內外玉景經解
　　朝散大夫賜徘魚袋臣蔣慎修上進
　　仙人章
　　仙人道士非有神，積精累氣乃成真。
　　神元方也，真有物也，元方則仙道所不能有，有物故可以積累而成焉。
　　黃童內音難可聞，玉書絳簡赤丹文。
　　脾部之官，中有明童，故日黃童也。黃庭三疊，皆以誦、味，五臟不接外物，故日內音也。所謂諸天隱齣，蓋本諸此。夫至人元所事乎聞，眾人聞而不能解，元所事乎聞與夫聞而不能解，皆所謂難可聞也。欲聞且解者，元他焉，蹟其意而已。仙道多方，然要在與陽俱升者也。修煉之精，成乎純陽。故其為書物之以玉。玉之為物，純陽之精也。上清之氣，下與物接，故其為簡色之以絳。絳之為色，天道之降也。所謂純陽者，本乎一陰一陽，修煉而成之也。以其本乎陰陽。故其雜而成文，則日赤日丹。赤以火為陽，丹以二為陰，蹟道德之意見於物色，蓋如此也。書載道者也，簡載文者也，載道以純陽之精，載文以天道之降，皆所以象其物宜也。文也者，分陰分陽，迭用柔剛，參伍錯綜，以成理致，於事為華，於時為夏，天道下濟，萬化呈露於斯時也。析理精微，擁瑩道妙，則赤丹之義於此明矣。
　　字日真人巾金巾
　　能解其義，則所謂積精累氣，以成真也。其稱字者，以道成而尊，故褒其名也。老子云字之日道，與此同意。巾金巾者，精氣所生，皆首於肺，故其飾如此。
　　負甲持符開七門，火兵符圖備靈關
　　負甲者，北方龜蛇之屬，背陰以自衛者也。火兵者，南方朱烏之屬，向陽以制敵者也。七門者，耳目鼻口，所謂生門。生門外通，識性內合。故莊子日：聽止於耳，心止於符。推此而言，則知六入之用，皆有符於焦牖之問者也。是以開七門者，鈴先持符，持符而開，則元妄作之咎矣。然而持符開門，又鈴先於負甲者，以謂生門一開，六賊入之，所以急於自衛。自衛者固，則元有後艱。此所以為負甲持符開七門也。符圖者，河圖九官，皆我合也，左三右七，戴九履一，二四為肩，六八為足，此則一身上下，元所不契，故可以備靈關也。靈關者，三關之中，三才道備，人配天地，所以為靈也。精神盛衰，生命之本，內與數合，外與理符，則妄動之愆元自而至也。治國者，門關用符節，未有啟閉，入出而不由符者也。門近也，關遠也。近既啟矣，則遠者不可以元備，此所以為火兵符圖備靈關也。
　　前昂後卑高下陳
　　前昂者，朱烏之屬，趨上者也。後卑者，龜蛇之屬，趨下者也。既日昂卑，又日高下者，昂卑位也，因其昂而高之，因其卑而下之人也。陳謂列而布之，人所為也。
　　執劍百丈舞錦幡
　　執劍百丈，言威烈之壯也。舞錦幡者，文探之振也。此皆火兵之具也。幡以表眾，使人樂從，是以舞之劍以勝敵，使人畏服，是以執之。
　　十絕盤空扇紛紜
　　九官十色，相屬而為錦，相離而為絕。絕者，蓋以色不相屬為名，其實幡也。《度人經》 所謂十絕靈幡是矣。膽部云，九色錦衣綠華裙者，正色有五，加以文章備散以應九官，而木出於土，青黃合體，其變為綠，是十色也。此章所論真人之道，要在驅除邪偽，全其神守，鈴使符圖之數，冥契胳合，外物之來，元幟可抵。故此十色，周匝綿密，莫得其際，雖有邪偽日遊其藩，孰得入其合也？然猶未忘驅除之衍，則所謂能為不可勝，以待敵之可勝也。夫能為不可勝者，元他衍焉，資乎威明之神而已矣。此所以十色全備，與膽相應也。然而膽屬少陽，雷電八震，龍旗橫天，墊蟲昭蘇，上下交泰，故其文相屬而為錦真人者，外群乎人，內成乎天，獨立而不改，周行而不殆。此則與物遠矣，故其文相離而為絕。然則上言錦幡，下言十絕，要其終也。
　　火鈴冠霄墜落煙
　　火鈴，膽之威聲。於此言者，所謂資乎威明也。夫邪偽幽沈下道也，火鈴飛空上道也。然膽之威聲上而不下，則幽沈之類得其便矣。是以火鈴之勢雖飛空冠霄，而以墜落為用也。膽部言擲，而此言墜，蓋擲而墜之其義相成也。煙之為物，不可墜也，今言墜落煙，則其下擊之勢迅矣。蓋火，陽物也；鈴，陰類也。火鈴者，陽中有陰，離象也。離以上為利，以下為用，此性命之理也。
　　安在黃闕兩眉問，此非枝葉實是根
　　天庭，天位也。黃庭，地道也。地道主內，其勢下也，以其內且下所以出而上通者，鈴有闕焉。闕者，當途而高也。兩眉之問實為天庭，而黃庭之闕亦居其問，是以有黃闕之名也。黃闕者，天地往來升降之大途也。天地訢合，以產萬化，則真人之道要妙在此。此所以上下配合而為二才也。然黃庭位下而黃闕在上，故言安在。安在者，疑所在也。疑所在者，以道元不在故也。道元不在，則其疑之，乃所以在之也。枝葉者，由根出而非根也，以其非根是以榮枯代謝、日改月化而根不與也。真人者，歸根復命，獨成其天，則彼盜誇之徒，文探利劍、飲食貨財、責著追求，有係於此，皆屬枝葉。所以真人負甲持符，開門備關，屏絕外物，迴光反照，則云為動靜皆由根出而元虛妄之咎，故日實是根也。
　　紫清章
　　紫清上皇大道君
　　此則元為之皇，有作之君，總號一帝也。首章離而為二，此篇合而為一者，以上篇論真人之道、屏絕外物、迴光反照、等不等觀得元分別，見諦成道，名為真人故。夫元為之皇，有作之君，總歸一帝，更出互用，其道微妙，非思量分別之所能解，唯有真人乃能知之。
　　太玄太和俠侍端，化生萬物使我仙
　　太玄者，北方玄天，孳萌化物，以固靈根。太和者，東方蒼天，委和生物，以達靈芒。二神俠侍，尊歸一帝，而仙道達矣。蓋仙道雖廣，要在存生。故自北之束，以應陽中，化生之理於此備矣。然四時成歲，天道乃全，止乎陽中，特其端耳。
　　飛升十天駕玉輸，晝夜七日思勿眠。
　　天數唯九，今言十天，則其一虛也，亦猶大衍虛一，妙本在焉。古之真人，見諦成道，妙解一帝之旨，則可以超越九天之外，獨遊虛一之境，所謂飛升十天也。飛升者，與陽同波，故曰玉輪。玉，純陽也；輪，下道也。言乘純陽之氣，自下而升焉。夫陽動於下，復之時也。七日來復，復之數也，思所以上達也。乘純陽而上達者，非好眠之事也。古人聞道，淫思七日，至於骨立。立，反眠者也。然此修為之功，其於真人之道，蓋原始而言之。
　　子能修之可長存，積功成煉非自然。
　　化生萬物，使我仙者，帝使仙也。帝使仙者，自然而然也。是以我之我，內道也。子能修之可長存者，學所成也。學所成者，非自然也。是以子之子，下道也。夫道非自然，非不自然。此文獨以自然為非者，所以立教也。教立則學與自然同於一致。
　　是由精誠亦由專
　　精誠而專、乃積功成煉之事也。誠，元疑也；專，不貳也。元疑於物，物亦應焉；不貳於心，神亦凝焉。商丘開信妄以為實，故泳河而得珠，元疑而物應也。佝償丈人，不以萬物易蜩之翼，故元往而不得，不貳而神凝也。學道之人，存想三官，萬神應念，精誠至矣。然物或問之，鮮不失墜，故當斷滅因綠，屏棄名利，一心志道，道可得矣。
　　內守堅固真之真，虛中恬淡自致神。
　　內守堅固，乃精誠而專之事也。內守者，元他求也。元他求，則專矣。堅固者，執而不拾也。執而不拾則誠矣，專而元他求則不失真矣。加以執而不拾，則真中之真也。然專而元他，執而不拾，則或蔽而不通，故虛中恬淡，所以救其蔽也。虛中則不專於內守者也。恬淡則不專於堅固者也，然則內守堅固著法者也，虛中恬淡離相者也，非著法不足以入道，非離相不足以得道，得道則非求於神，神自致矣。
　　百穀章
　　百穀之實土地精，五味外美邪魔腥
　　土地精者，不足以養神而可以養形也。邪魔腥者，不足以養形而其發聞又加穢焉。加穢而云美者，皆知美之為美斯惡矣。不足以養神而云精者，言猶有以輔其真也，以其著於土地則有親下之理，其與飛升十天不可同日而語也。
　　臭亂神明胎氣零，那從反老得還嬰，三魂忽忽魄糜傾。
　　神明之容，以清虛條達為善，飲食厭飲溺於馮氣，失其清虛則臭亂矣。胎氣者，所受於天，渾淪和合，生理內發，自然堅凝，及夫視聽食息交攻於外，日鑿一竅而胎氣零矣。神明臭亂日以變滅，則非所以反老也，胎氣散亡則非所以還嬰也。魂所以為靈也，神明散亂終身不靈，故三魂忽忽也。魄係於形者也，胎氣散亡，形體毀憊，故魄糜傾也。
　　何不食氣太和精，故能不死入黃寧
　　人之生氣之聚也，聚則為生，散則為死，故食氣者所以使之聚而不散也。太和者，少陽之氣，委和而生，口為其官，漱咽靈液，以生光華。此皆生理之本，不假外物，自足為養，故能不死也。黃寧者，混康之所以為康也。脾部之官，消穀散氣，主治百病，故常運而不寧。今以真氣自養，不假外物，則元所主治，故能寧而康也。論日：前章云，內守堅固真之真，虛中恬淡自政神，則是積功成煉，以成真人，故此章絕棄外物，以真氣自養，則可以不死也。至於初學之徒，天真未完，神守未固，則所以補相生理，蓋亦元所不備，外物之養固未可以絕棄也。故天產養精而神氣泰定，地產養形而膚革充盈，則所藉脾胃合德政功，芳澤滋榮，其補大矣。是以太倉明童主調百穀，兼資五味，推煉致新，運動元方。所居之官，謂之黃庭。庭者，布治之地，中部老君所以有為也。至於積功成煉，內守堅固，則百穀五味一切棄絕，虛中恬淡則脾胃之官同於虛室，故其所入，謂之黃寧。黃寧者，雖未離乎形色，而近於寂然不動者矣。十天真人所以元為自然，蓋本於此。
　　黃庭內外玉景經解竟