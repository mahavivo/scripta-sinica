太上靈寶淨明秘法篇   
　　經名：太上靈寶淨明秘法篇。撰人不詳，約出於南宋。係令明派道書之一。二卷。底本出處：《正統道藏》洞玄部方法類。
　　太上靈寶淨明秘法篇上
　　逐日燒香行持法
　　每日子時起燒香，存道院向西，法師面東立，叩齒三十六通，垂兩手掐寅。放訣收手再拜，一拜存一光，圓數丈，直照面。又拜二拜，叩齒九通，呪曰：
　　道香德香，無為清淨自然香，靈寶淨明真香，供養淨明靈寶天尊等六位都法主，一切靈寶君、帝君及天君神王、諸宰主，願我所行法，速行遂我心。上報君父母，下救衆生苦。真炁常滿體，役使諸百靈，百靈盡皈依。急急如律令。念阮畢，吸炁一口吞。
　　度脫六親符
　　前一道，於父母六親本命之日用。朱砂書符，掐寅訣，存身為孝道明王。念呪一徧。書符，或吞或佩，存二帝君執符而行。
　　後一道，於父母六親身死之日用。朱砂書符，掐卯訣，存身為孝道明王。念呪一徧，書符燒灰，和泥塗於心上。即亡者託此法力，自然迴生。和泥時，二帝君執符，以引亡人。
　　右此二道，不限道數，日燒各一道，以為存亡作福。即二帝君執符以往，或往益筭，或往薦送，即孝道之本也。行此有功，方能服鍊身形。
　　服鍊身形符
　　掐坎訣，朱書。
　　掐坎訣，朱書。
　　前二符，於甲子日面東念呪掐訣，各誦法一徧，書符六十道。日服之，則自然真炁滿足，長生不死，可以役使鬼神。書符時，存身為孝道明王、靈寶天尊，二帝君立于左右。行此有功，方可行靈書散形符。
　　救治百病符
　　前二符，各面北念法一徧。依前存想。丸符呪水，以服病者，則病者即安。如未安，即用後二道符，各以意使之，則直符帝君自然而往。行之既久，救治既多，則呼召自至也。念法書符，只念一徧，不住書之。每住，則再念，不限道數。發符時，只念一徧。
　　束縛百邪符
　　右，凡有壇廟等為人害者，面北書之，念呪五徧，取五方真炁各一口，掐玉皇訣書之。書符時，存身為孝道明王、靈寶淨明天尊，二帝君直符，四聖衛護以行。當慎所用，不可妄行。此符行之既靈，則久而不必使人送於所在，自有帝君執之以往。
　　安鎮呼召符
　　右書此符時，念呪掐玉皇訣，取五方炁各一口。凡欲召雨雪用，朱書於鐵板上，長五寸，置於有龍處。或欲擊物，則置其上，七日自至此。未行靈書散符時，須依此。如散符既熟，則又可自然而知。凡發符即念呪，取本院符使炁。
　　元綱飛步法寶籙
　　每於甲子日，向東，掐玉皇訣望斗，口取北斗炁一口，復取東方炁一口，閉黑書符六十道訖，念呪七徧，呪曰：
　　司權除殺籍，東極上生名。寶籙可佩服，用之超魂神。靈靈天門開，閉目念真法。身外有吾身，此是超凡格。急急如律令。
　　一日服一道，用呪水吞之。餘者，以青袋佩之。每於三元、三會、庚申、甲子夜，於靜室內，佩甲子日所篆寶籙。以兩手掐卯文，閉目靜思，以閉炁不動，舌挂上愕，咽炁一口。覺身外有身，衣服形制，如其本身在前。前有星壇，高九尺二寸，左日右月，南斗在後，北斗在前，即有左右青龍、白虎，前後朱雀、玄武翼之。覺飄飄然，直詣壇前，丁罡三步，上壇一級，巡壇左行，念呪曰：
　　仙道渺莽，元始之家。我欲升壇，清神變慮。願得太上，賜我流霞。流霞之漿，布炁芬芳。我得服之，可以步罡。五臟神君，直日香官。聞吾秘呪，亦各以安。急急如律令。
　　念呪訖，閉炁入地戶。又復左行，念呪曰：
　　无上大羅，大羅玉清。玉清之官度法真人。聞吾秘呪，度我尸形。取彼玉霞，以淨我神。我今步罡，行之帝鄉，上謁玉皇。急急如律令。
　　念呪訖，閉炁入天門，即第三重壇。既入天門，如有仙人二人、玉童、玉女、侍香、傳言共六人。次長跪閉目，若有神人乘五色雲，服以上清衣，傳玉帝符，金書照耀，呼召子之名。復有童子一人，執彼瑤爵之中，有玉霞漿。北斗之中，有一黑炁。南斗之中，有一赤炁。日中有紅炁，月中有白熙，三台中有五色雜炁，各一道流入盃中。汝能受之，再拜而飲。閉炁放訣下壇，念二篇靈書，騰空如到天上，飛入北斗之中。三台之星，蓋頂而行，乃自魁星步，而至魒迴。身入斗六步而出，作三台之形，乃出斗口。左環七七步，犯火。又東行，自□□中過，凡九九步至太陽，朝祖師上帝。復乃右行，自北斗入西斗，八八步至太陰，朝祖師仙皇君。右旋而出，出即右行，復左，凡七反如環，此元色界也。定眼，見无色界中，諸仙來迎。於是周歷十方，謁三十二天帝、二十八宿。見一宿，即丁罡十二，以迴生于斗宿，即借箕宿之綱以行直。還望北斗大魒之次，乃交鋒之山右旋，南向四十九步而過，重入火星宮。經於太陰，六六之後，而謁水星。由水東行，計六十四步，再迴而行，犯水。借綱復出宮，經於太陰之旁，八十一步，以成金星。細行達于斗口，三十五步而入土辰。由土返行，再入金星、水、木之宿。而後直望北方，金闕巍峨，即三清上帝之所在也。乃八步而進，長跪再拜。呪曰：
　　地行賤臣某甲，幸因宿世，得遇聖師，傳度祕訣，使朝天闕。凝神入靜，九炁澄明，身外之身，得飛天閫。臣無任瞻天仰聖，頓首再拜。
　　又呪曰：
　　幸膺玄貺遂遇聖師。午夜飛神，一心謁帝。伏為凡骨堅頑，理難超舉。精心孝悌，以冀蒙恩。果遂精求，得承宸眷。庶使道心堅固，神思清明。役使諸神，成遵旨喻。伏願天恩，允臣所奏。
　　又頓首再拜，而出門外，乃見本形就頂門。呪曰：
　　虵蟬虵蟬，脫克離塵。吾今朝真，上謁青雲。欲使神人，閉債封形。舉爾以去，秘訣靈靈。
　　忽自頂門而入，則方乃是步罡了也。若小可行持，則不過三五步足矣。欲專意求飛舉之法，則莫大於此。今有行綱黃、白、黑道之圖，特具于後。
　　元綱飛步之圖
　　太上靈寶淨明秘法篇上竟 
　　太上靈寶淨明秘法篇下
　　靈書上篇
　　恒他蘇伽。他音邪。伽音加。如此召四天門下，謂之四明功曹，掌行靈書之符。凡欲告召鬼神指使，必閉目，望東方取炁四口，掐訣，先書此符。然後，方召諸神，而書召神符。
　　俱知。俱音具。知音至。召開目童子也。
　　瑟泥勃地。泥音爾。勃音鼻。地音計。召開耳童子也。凡欲見鬼神形，共鬼神言，必閉目，取南方赤炁一口，又取北方黑炁一口，掐訣，書此二符，用香水吞之。
　　匵弊。音皮。弊音譬。召開頂童子也。凡欲分形遊行，取東方炁一口，書符念阮箔訣。書了閉炁，將身一踴，使所往如意。
　　娑合囉。娑音莎。合音甲。召三魂也。
　　婆迦。召七魄也。
　　哺盧。盧音廬。召六腑也。
　　雞波那。召五臟也。
　　羯琍。召九竅也。
　　陀彌底提。召四肢也。
　　凡欲脫殼，必先書此符六道，望東取青炁六口，掐訣書符六道，吞之，則衆神守護，无散蕩也。
　　離瑟。召天官也。
　　救赧。音鼻。召地官也。
　　悉多。召水官也。
　　凡欲召問，即望天罡取炁三口，掐訣念呪書之，以置案上，即至。
　　毗地奴抄。毗音皮。召四獸也。凡行神布炁，即以手望空，掐訣念呪書符，以吹於身之四傍，即至也。
　　訶帝。召雲雷也。凡祈雨，即望畢星，取炁一口，掐訣念呪書之，置有龍處，即至也。
　　野舉遮擊。召天地衆神。凡設醮請召，望天門、地戶、鬼門各取炁一口，書符念呪七徧。焚之即至。
　　三慕。召陽界神也。
　　般刺。般音掇。召陰界神也。凡有
　　追薦、攝召用此。掐訣念呪，召問其所在。
　　悉泥毗俱。召北斗諸法神將也。凡欲召，即子上取炁七口，掐訣念呪書之。
　　荼輸西那。召南斗諸法神將也。凡欲召，即午上取炁六口，掐訣念呪書之。
　　曳都翳曇。召淨明元帥使者也。如有大事召問之，望東取炁三口，掐訣念呪書符，握之。
　　揚岐囉。召摩明諸帝君神王也。如有差使者，上卷八符合用者，即召之。望東取炁九口，掐訣念呪書符，置於坐下。
　　比地叱陸。召淨明使者、典者、謄籍、判官也。如召之問事，即至。望束取炁一口，掐訣念呪，置符於坐下。
　　你唎盤唎。召淨明靈官等也。如有救治召之。望東取炁一口，掐訣書符，念呪燒之。耶儜。召六丁也。
　　菟□懺囉。召六甲也。
　　如有追捉尋覓，召之。召六丁，則以左手按鼻右孔，吸炁一口，念呪書符。召六甲，則以右手按鼻左孔，吸炁一口，念呪書之。以符褫碎，即至。
　　都嚧。嗑即胡。召納真神也。凡破壇，伐廟，請雨，驅雷，即召之，使護衛。用青紙書符，掐訣念呪，取其神炁一口，佩之。
　　虛庶贍婆那。召三甲也。凡行報應秘法，用以使之。望西取太白炁一口，掐訣念呪耆符，以褫之，即至也。
　　它麼。召通耳目騎吏，乃天策神也。凡攝召地獄、天獄主，用之。如禁勘，即以舌挂上聘，默念呪書之，置於結獄處，即禁鬼。
　　麼多。召譯語神也。凡欲攝到精怪，言語不通，即召問之。召時閉炁，存見肺白吐炁，以手望空，隨炁書之，掐訣默念神呪。
　　罔迦。音禍。召主簿也。主簿，架閣神。如有公案理會照證，吐炁一口，掐訣念呪書之，燒化即至。
　　刺那。召天庫神也。凡為官將請俸給，即召之時，掐玉皇訣，念呪書符，即至。
　　擊遮摩。召行廚也。如欲絕火食，即召之。召時，掐訣念呪，書符一道。吞之，即送天廚食也。
　　地扇遮波利那。召天驥神也。
　　□補稚視多。崛音屈，召天馬神也。
　　拏虎䥽。䥽音庵。召雲車、風馬也。
　　此三符出神而有往，既召之。召之，皆取五方炁一口，念呪掐訣書之。以符置坐下，即至。
　　嚧雍波。召三甲都總吏秘，即使之。書符，掐訣念呪，望西取炁一口，書之。符成吞之。卻於用時，吹炁一口。 
　　瑟悉地。地音計。召淨明執符三界功曹。凡燒文字，即用。書時，望東取炁一口，掐訣念呪書符。所發文字，燒之。
　　騰崩伽。召移山吏。凡移山，用之。書符時，望北斗取炁七口，掐訣念呪書之。
　　梵阿弊。凡移江海，用之。書符時，閉炁，念呪七徧，掐訣書之。以投水中，即易流也。
　　跋夜茶。召龍也。召時，辰上取炁九口，書之。念呪九徧，送有龍處。凡江海龍為害，即呼以戒之。
　　余闇。余音蛇。召山神、凡神。凡有事召之，即艮上取炁三口，虛空以手書符，念呪三徧。吹之。夜檐。召金玉珠寶神也。凡見有伏藏，即召之，使守也。掐訣念呪，以捉之。
　　訖綞彌泮吒。凡有事係五岳，召五岳吏使之。書符時，掐訣，念呪七徧。如召城隍、社令神、應干、土地、典者，皆用此。於其下，先書名，次以書符。召者，昔嘗召南昌社公用之也。
　　弊又演吉。召弓弩神也。
　　合曳舍曳。舍音式。召刀劍神也。
　　乾質閉。召戈神也。
　　□藥文。召戟神也。
　　烏什伐囉。召旗神也。
　　凡有差使諸處兵將，誅斬鬼神，及秘用此五符，各於北方取炁，掐訣念呪書之。符成，以火燒之，即兵將皆手執兵器也。
　　輸藍。召火神也，召使梵燒。以手掐寅，於午上取炁七口，念呪書之。以符置火中。
　　質多。召水神也，召使灌浸。以手掐申，於子上取炁一口，念呪書之。以符置水中。
　　地栗刺吒。召藥神也。以此用藥救治。掐寅，東方取炁三口，書符念呪，和藥用也。
　　瑟質夜那夜那夜波。召霹靂大將。凡欲召五雷，必先召之。以手掐大煞文，念呪七徧，書以置於所擊處，以招雷也。
　　舍提。召鎗神也。召靈官五郎、郭天大將，使以行秘法也。掐大煞文，念呪七徧，望北斗取炁，以左手書符，望空吹之。
　　雍莎。召食毒等吏。
　　尼釤那。召五雷也。
　　俱只他。召八卦神君也。
　　凡欲結壇奉迎三界，先以手掐中指念呪，書此佩之。
　　嚧呼嗚。召神行事，問其事之當否。以手向空，念云：唵。即近。於問事之後用也。
　　刃唵底那羅刀底剎那雲風居那舍蘇嚕那曇迦青那。舍音含。召五雷，使擊物也。凡召時，屈五指，以大指押之。掐寅，取寅上五色炁五口，書於桐木上，針釘於所擊處也。
　　彌嚧合耶。召陰啞無聲之雷也。
　　青莫。召莫俟使。
　　噓伴。召欽火大神。
　　已上皆書於五雷符上，疊書之。訣節使用如前也。
　　居訶耶。用劍秘法也。掐金刀訣，指以吹符也。
　　悉怛。又使劍自匣中躍也。
　　賴耆。使劍歸也。皆以手，念呪書之。
　　彌琍。劍入匣也。使人勞其神，想符形，吹劍入也。
　　娑訶。書此，以與鬼神，執以去也。
　　靈書下篇
　　軌糜享釤。軌音歸。糜音米。享音亨。釤音釗。召浄明院布炁日精月液帝君。召時，吸東方炁一口，北方炁七口，虛空中，以右手指書符。念呪吹病人。
　　跢揭。跢音齒。召浄明呪水神。凡吮水自服、吞符，及治病，皆取東方炁九口，吹水中。次以心想符一道，直入水中。
　　毖。召浄明行針神。召時，取茅九寸為針，心想其符在上。念呪九徧。針痛處。
　　刺。召劍神。以右手中旨，望所用方書符一道，吹之。又每日望西，取劍炁一口，望中旨上吹之。此浄明炁劍也。
　　瓢□叱赭。瓢音標。召亡過祖先。凡追薦用之。書符時，寅上取生炁晝之。
　　儜標。召死魄也。凡救危病用之，可以展限再生。用時，東方，取炁九口，朱書，與之吞。
　　菟掘䥽。上徒中窟下唵中旨中。召宅神也。
　　嬰粹蒿堙。坤文。召土地也。
　　呢辮樺。召司命也.
　　凡救疾病、摧鬼監生用之。書符時，閉炁一口，默念呪書之。
　　詛縿夭。碜音糝。凡為人解呪鬼也。用時，取北方炁一口，書符召之訓教，以符與之。
　　刳蠢蠕。解殺傷鬼也。凡有人曾殺傷被冤魂，以此解之。用時，取北方炁一口，書符召之，使之託生，不得為冤對也。
　　蝦。為人解縊鬼也。凡有縊鬼未經託生者，念一徧，掐訣書符，貼之。
　　梟塊。凡有溺鬼處，以此符與之託化。念呪一徧，掐訣書之。
　　胤缺。解病鬼。凡有復連蠱疰者用之，以此符與疾者吞帶。取東方炁三口，念呪三徧書之。
　　累鑽。解藥蠱毒，或有飛蠱毒害人處，以此解之。用時，以符燒，並掐訣念呪五徧。
　　陷涎。去不忠也。
　　複毅。去諛諂也。
　　濫攪。去貪也。
　　凡此者，皆君民之大害也。遇此，書符召以變其心，則皆改過，為忠廉正直之士。皆掐訣念呪，望其人，以手書符，吹之。
　　忤捆鶴鉞。召鬼神行事也。凡所在壇廟，抽借兵將用之。如篆此符，則掐四指第二節，念呪五徧書之。
　　撾戮蹙摝。去不孝也。此等正害於大法，情理重者，以此誅之，召符神并劍，夜戮其神。此王法之所棄也，宜慎用之，無侯。用時，望其所在，書符一道，吹之。掐玉皇文，念呪三徧。
　　扇愁。攻蠻夷也。蠻夷，父不慈，子不孝，侵于中國。以此魘之，當效順也。用時，以戲望其所在書之，置其所經之路。用時，望天罡取正炁一口，念呪書之。
　　餒捎潰判。稍音稍。剚音土。賞公廉也。凡有此者，用符吹之即其人自然福至。書符掐訣，念呪五徧，書五道，吹。
　　魃愗心磴魘。呼旱鬼也。
　　蠱俍誣殫熠樞紐灣綴秉岐妓霰。
　　褫之二十。書符時掐訣，念呪十徧，以符燒之。
　　驅邪割暴。召魁罡也。凡斬伐邪魔，掐訣念呪書之。
　　忿毳涎。解人害也。靴揖詈誅。厭橫逆也。
　　凡自護身，即用之。念呪五徧。掐訣書符，佩之。或為人，亦用此。
　　咄怛吽。去殟毒也，遣媼，即用之。用時，取北炁七口，念呪一徧，書符七道，於殟家燒之。
　　嚩密囉娑訶。嚩音焉。厭百精也。如用，則占至考入十，念呪掐訣，書符鎮之。
　　唵戶□。召閉息神也。如行炁，言閉息，即用之。用時，以手摩鼻，念呪書之，吞下。
　　尾引摩。解厭穢也。凡遇此，乃見戶之類，即書此符燒之。書符時，存想符有大火燒身。掐寅，呪七徧，而後燒。
　　怛他。去淫心也。
　　刀利。除淫鬼也。
　　如遇心動，即以朱書下利，吞之即滅。書符時，呵炁五口，掐訣念呪書之。
　　本蜆魁鬼。去尸蟲也。
　　噷呵。護炁也。
　　如願身鍊，即先篆，吞五日。念呪七徧，掐寅上，望東取炁三口，吹之。
　　飄籠稍那謹謹沙那銅虵竭那。
　　召酆都百鬼也。以正月十六日召至，告戒之，使不得害人。書符時，掐四指二節，不住手，書以燒之。即至事訖，遣用娑訶符。
　　風輪火車。凡召到酆都鬼、有罪鬼，搏殺之。如篆時，念呪七徧，望天罡取炁，吹之。以手書符。
　　帝居怛訶。入天門也。
　　風火交加。去身中惡也。
　　梵翳徵銷。召貪罡力士也。
　　凡昇真入天門用之也。用時，先得詔便書，以備要用。
　　九梁橫梟揖巵泄誅靴詃詃訶籠詈姦吽。凡昇真已，入天門，即以此符付
　　貪罡力士。乃錄事神祇應，恐入天樞不知次第。
　　縛只知那。凡見錄事，又須召賞善判官也。
　　怛唎拏伽。又召掌惡判官也。
　　三慕陀羅。又召天門七十四司判官也。
　　既召至判官，即以下二符與之。
　　帝利。此符云吾行美也。
　　虵開。言一家盡良善也。如此驗證，有此二符，即諸判官同錄事，給付券矣。
　　雲目帝那。召合符吏也。
　　吠伽婆帝。合符了，遣之去也。
　　既得符券，即以此符召吏，合而後遣。
　　翳婆伽多。四天門下，持所賜丹藥、文字先到也。
　　只岐囉。召天王，合上帝所賜登殿券也。
　　撾毗只知他。召送天書，便交謝表也。
　　翳帝夷帝。召三清左右丞，問朝謝之禮。
　　羅又底南。召三清傳言玉女也。
　　喝喝剎婆。召主吏也。
　　雞唎女訶。召副吏也。
　　風輪火車。所賜丹至，以此符謝也。
　　凡此符，自召錄事以後，不書訣節，當自知之也。
　　太上靈寶浄明秘法篇下竟