上清六甲祈禱秘法
　　經名：上清六甲祈禱秘法。撰人不詳。一卷。底本出處：《正統道藏》洞玄部衆術類。
　　上清六甲祈禱秘法
　　昔時，東華大帝上朝元始上帝，太上道君老君、玉帝紫微大帝皆聚會于丙寅宿胃天宮。時，東華帝君起立於衆聖之前，曰：臣有六甲天書三卷，意欲流傳閻浮提世界，受持行用。切見未來世中，刀兵凶亂，黎民失業，父子相離，不能相救。令傳上士，受持行用，佐國治亂，驅使六甲六丁，天遊十二溪女，那延五天女，共為一部。陰陽之神，神通廣大，位下三員大將，各管鬼兵百萬。今分為三卷上呈，按法以傳。是時，元始天尊省覽所陳，付玄元老君流行于世。厥後，老君遂授尹喜先生傳於凡世。老君迺還太清宮，世人得受六甲天書，自此始也。從古至今，抄寫多失六丁六甲之名，及天遊十二溪女、那延天女三元大將名號，用之不神。如得此書，須憑本師上壇傳度，方可行用也。佐國治亂，扶危救民疾苦，九祖昇仙。此書能使六甲六丁之神，能召天遊十二溪女、那延天女，能使鬼兵三大將，能使百萬鬼神，能召風雲雷雨，能破軍寨，能使木牛木馬，能使壁上畫人走動，能令百草冬月放花，能追地下鬼神及地下伏藏之寶，能令行法人身飛千里萬里，能辟水火刀兵，能敵百萬之衆、善射弓箭萬無一失，能攝星月之神使之相見，能召請五方帝君及三官五星降下凡。所欲之物，皆得如意也。
　　六甲陽神名
　　甲子神，字青公，名元德。　　甲戌神，字林齊，名虛逸。
　　甲申神，字權衡，名節略。　　甲午神，字子卿，名潺仁。
　　甲辰神，字衮昌，名通元。　　甲寅神，字子靡，名化石。
　　六甲陰神名
　　丁卯神，甲子旬中。　　丁丑神，甲戌旬中。
　　丁亥神，甲申旬中。　　丁酉神，甲午旬中。
　　丁未神，甲辰旬中。　　丁巳神，甲寅旬中。
　　六丁陰神名
　　丁卯神，名文伯，字仁高。　　丁丑神，名文公，字仁賢。
　　丁亥神，名仁通，字仁和。　　丁酉神，名文卿，字仁脩。
　　丁未神，名昇通，字仁恭。　　丁巳神，名卿，字仁敬。
　　六甲神像，可千變萬化。或獨頭，或三頭，或一頭身披金甲，或錦抱來降。其神通不可犯，各裝束不同。
　　甲子青公元德真君，身著紅錦抱，綵綠弔，金束帶，身長二丈有一，面赤色。
　　甲戌林齊逸虛真君，著綠袍，馬皮弔，，繫束帶、身長二丈有一，五目，面如傅粉。
　　甲申權衡節略真君，著白葵花戰袍，青皮弔，身長二丈有一，三目，面黃色。
　　六十甲子天書
　　凡世人行六甲天文，須召那延天女五人，准東華大帝君標名在六甲書內，其五女神通廣大，佐國治亂，救度黎民。若能達其大道，當召請天上一切星辰來下降。
　　五那延天女聖名
　　第一名天女，字齊之，名仁德。　　第二名天女，字揀之，名仁雅。
　　第三名天女，字罡之，名仁錫。　　第四名天女，字真之，名仁賢。
　　第五名天女，字實之，名仁亮。
　　天女服色
　　第一天女，梳二髻，有艷世之貌，身長五尺三寸，著紅衣，繫仙裙，手執文字下降。
　　第二天女，梳兩髻，身長五尺二寸，著青衣，繫仙裙，手執文字下降。
　　第三天女，有艷世之貌，戴七星冠，身長五尺三寸，著白銷金衣，繫仙裙，手執文字下降。
　　第四天女，有姿貌，梳二髻，身長五尺二寸，著綠色雲鶴之衣，手執仙菜下降。
　　第五天女，有相貌，戴天人冠，身長五尺五寸，著淡黃之衣，手執仙花下降。
　　此五天女，於甲子日祭之，與十二溪女同日下降。祭時，念溪女神呪，召請速現，與人相見。所求之事，一一言使如意。良久，回雲而去。如後來再請，不必甲子日。但要見持六甲神印，持六甲神呪，二褊呼名，立便見之。或一二人來下降，有金童子持真餤之食，與行法人食之。
　　溪女神呪
　　魁罡魁罡奉九炁君，降到六甲天書，吾持六甲神印，召請那延天女，天遊十二溪女，立赴壇前，與吾朋友。聞呼即至，召之立便乘雲而來，下降助吾法力用事。急急如律令。
　　祭天女十二溪女法
　　新蓆四領，祭巾四條，香花五菜，清淨酒脯、細茶、糖餅、油餅、鹿脯、細食、白等、棗二升、木耳，共七十二分，燈二十盞，鏡子二面徑二尺三寸。甲子日卯時，入室焚香，持六甲神印，念六甲神呪五徧訖，放印在香案上；午時焚香，又至亥時，呼溪女名，那延天女名，取六甲神印，印紙上五顆，燒為灰，爭水調洗目右，手執印向本日方、而立在香案前。聞異香滿室，便開目，見十二溪女、那延天女等，並依位而坐。即下拜，低喏五聲，點淨水捻香。若溪女等，言某人且坐，不妨便坐，言所求之事。用此六甲神天女印牒，神通甚大矣。
　　天女印
　　即六甲印也。
　　此印，用雷劈棗木心，方員一尺，於三元日，或五月五日，淨室中焚香雕刻，念溪女呪五遍，呼漢女名、天女名。祝罷，於日午前刊畢，放在香案上神女前，供養畢，用植木作匣盛之，用羅錦袋之，放在匣中，當日神女前祭獻。如要用，取出用之。此印神通不可思議，能令萬事成就。　　
　　用印攝請五帝君日
　　春用上元日，夏用八節日，秋用中元日，冬用下元日，於冷處，或於本家門戶外寬作院牆，酒掃如法，潔冷勿令有糞穢。鷄犬、婦人須要遠去，驢馬畜等類，恐有聲犯也。如法排辦寬遠，帳幙陳設，地上鋪竹草二十領，上更放新蓆二十領，用條卓四條，或卓子植木牌位二十三箇，菓五十棵，燭十枝。排兩下，用高臺點照，及諸般花木，置花瓶中。獻細茶、棗湯各十五盞，素食二十五分，手巾五條，巾架兩座，用二大盆盛水添滿，放在兩下。又別置卓子一隻，用錦繡袱鋪，上放六甲神印、天女印，並仰放於上。冷水二盞，並青詞展放卓子上。鴉青紙一十二張，青詞紙八張，作五方帝君、三官、五星牌。用朱砂新筆書五方帝君、天地、水府三官，
　　五星真君名號，套於牌子上，依次第排列。
　　東方青帝九炁天君，姓產，名六，字手公。
　　南方赤帝三炁天君，姓溫，名鐘，字叟嫂。
　　西方白帝七炁天君，姓彭，名葉，字照之。
　　北方黑帝五炁天君，姓葛，名賢，字永郎。
　　中央黃帝一十二炁天君，姓待，名除，字元都。
　　三官名
　　上元九炁賜福天官。中元七炁赦罪地官。下元五炁解厄水官。
　　攝請五方星君
　　東方木德歲星真君。　南方火德熒惑星君。　西方金德太白星君。
　　北方水德辰星真君。　中央土德鎮星真君。
　　右法，用沉香一塊，重二斤，好大香爐，或銀盆內立放，旋旋火燒。如法安排畢，畫一星壇。至二更初，置燈四十九盞，一更至二點，點之。行法人入戶，閉門勿出，只於門內暗處坐，不得言語，閉目嗚天鼓，叩齒五十二通，漱咽津液不以多數。至二更一點，以來或有光暗處月明聞異香入門，切不得言語，不得著鞋而行，恐有聲驚動，輕行於窗子眼中望外觀之，見五帝君各坐龍椅，三官次坐龍椅上，五星不坐，或行或去見仙帝玉女數百餘人顏貌依稀，各有所執。不可說話，見引進使者跪膝，兩手捧青詞，上呈五帝君面前。至二更四點，忽然而去，門外寂然無人。匆令他人出門，行持人只獨自出門。先觀放印卓子，有霞光五道上通徹天，有丹藥五粒。行持人頂禮五方訖，取藥服之，取盆中冷水，不要潑了，收藏蓋之。然後，收獻食、果子、茶湯，不得與人食。如不食，傾在長流水中。後收地上物色，遺下金寶珍翠，內有人間不識之寶，搜尋有不獲之物。四遠更，尋遍方位，收拾餘物寶貨，濟施貧寒之人，不得非禮破用。分作三分：一分自身贍道，一分設醮謝神，一分施貧。廣積功行於人間，庶可以消此之物。其兩盆淨水，是受聖人真炁通靈，沐浴自身。即便身輕，更服丹藥，可為在世神仙也。驅使六甲六丁之神，善使十二溪女、那延天女，驅使三員大將。此水若不用沐浴，放之冷處，勿得棄置。若至百日，有靈變成甘露，此水能治萬病。如有年老髮白，齒落耳聾，目昏體瘦，用此水洗頭，便生黑髮。齒落，用此水嗽口，再生細齒，面皺重舒。耳聾者，用水滴耳中，兩耳立聰。有患眼人，用此水洗目，立便如舊，再見光明。若一切病患無藥可治者，服此水二口，立便安痊。若傷刀中箭，用此水洗瘡，便無瘢痕也。如人雕青，先用布擦動青處，用此水洗之，立便不見痕跡。若新死人，用此水半盞，灌下咽喉，立便活也。如有婦人懷孕，服此水半盞，是男聰明智慧，是女端正有貌。若有傷寒不汗，但服此水一兩口，即便汗出安痊。若邪鬼著人，法師遣不得者，令患人服水一口，更令行法人用水二口，嘆之，其鬼通傳姓名要去，便與清漿冷飯送之，其鬼即去也。如有惡瘡，用此水洗之，立便安也。中毒藥者，服此水，立解。此是天中衆聖返魂甘露水也。行法人救治萬病，切忌不得取人一文錢物，若飲食之類無妨。受人錢物，即無功行也。若能依戒，必昇天仙。召請五帝君、三官、五星，欲求七祖生天，或求丹藥服之，用此壇三年二次請之，不得常行請召。
　　上清六甲祈禱秘法竟