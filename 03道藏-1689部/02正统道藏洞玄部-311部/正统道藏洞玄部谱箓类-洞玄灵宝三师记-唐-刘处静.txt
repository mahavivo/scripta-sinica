洞玄靈寶三師記
　　經名：洞玄靈寶三師記。二篇同卷。原題唐末劉處靜撰，應為杜光庭撰。底本出處：《正統道藏》洞玄部譜錄類。
　　洞玄靈寶三師記
　　洞玄靈寶三師名諱形狀居觀方所文
　　洞玄靈寶三師記並序
　　廣成先生劉處靜撰
　　道之體也，至靜而無為。道之用也，通生而赴感。始乎無始，先乎無先。起於妙無，而生妙有。至真之教，由玆而立焉。我元始天尊，啟重玄，歷五太，握元化，運真精，總括妙門以為法印，付于大道君。道君鑽統以光大之，敷暢以宣布之。凡十二印，包舉幽蹟，窮達玄妙，以授于老君。老君奉而行之，上極三清，旁周無外，綿亙億載，開導未聞，帝帝為師，方方立教，幽明巨細，靡不宗焉。自是奕葉紹承，師師授度，上自元始，下逮玆辰。故受道尊奉，其為度師乎。度師之師，日籍師。籍者，嗣也。嗣籍真乘，離凡契道。籍師之師，日經師。經者，由也。由師開悟，捨凡登仙。三師之重，媲于祖宗。祖宗能傳之，而不能使兆致道，父母能生之，而不能使兆昇仙。奉師之道，無以過矣。儒家在三之義，莫能及焉，欽惟三君，煥有明德，追仰尊稟，瞻慕無階。粵自上賓未列圖紀，雖貞猷茂範，刊勒於名山，而後學門人，難披於真奧。敢條實錄，昭示將來。輒陳小序，仍為頌述。道弟昊興陸甚夷己叔，道元先生休烈，但繼裁短讚以紀德風。庶劫歷有終，而清規不泯有唐龍集。庚辰中元日甲辰序。
　　三師
　　經師，南嶽上清大洞田君，諱虛應，字良逸，齊國人也。隋開皇中侍親，而居攸縣之西。數里以為地，接人姻，非柄息進道之所，雖林麓清幽，亦捨之而去，遷于嶽中。君稟靈純粹，夙蘊天和。紹媽水之靈源，纂重華之孝德。其後擁未於紫蓋峰之束南層巖之下，躬耕稼穡，致養於親五十餘年，晨夕無怠。雖欲披榛訪道，匿景尋真，而肅恭溫清，罔敢自適洎聖。善委蛻，乃周遊五峰，放志長往。唐龍朔年中，與隱仙何君相遇，默傳其道，自此姻蘿、泉石所止忌歸，由是山門居無定所。州牧田侯遐迎道德，於嶽觀殿束構降真堂，田千乘諸葛黃述讚于壁，以旌玄德。先生時憩於玆，弘道傳法。所授上清大洞，自貞一先生傳天師薛君，薛君以傳先生。先生鑽承玄要，深臻道域0 ．涉歷雲水二百餘年。雖寒暑遷貿，而壽紀莫窮，至今諸筆遊人，往往有見之者。斯則瑤宮、問洞必有所宴居，仙秩、真階必有所揚歷。但塵凡廈隔，不可得而詳焉。先生門弟子達者四人，柄瑤馮君惟良，香林陳君寡言，方瀛徐君靈府，元和中，束入天台山，隨方宣教，憲宗皇帝詔徵不起。廣成先生劉君，猶居嶽下，武宗皇帝徵為天師，入國傳道。今江浙三洞之法，以先生田君為祖師焉。
　　讚曰：
　　皇皇至道，無名之朴。惟希惟微，匪清匪濁。昭昭吾祖，超然先覺。默而得之，學無所學。媽川啟祚，齊國承華。樂道簞．食，橫經絳紗。枇糠簪紱，賓友姻霞。躬耕致養，盡孝于家。深隱巖肩，追真林嶺。佺羨為倡，松喬共永。世晷徒遷，我身彌靜。欽駕諷車，飛翔八景。
　　籍師，天台山桐梧觀上清大洞三徵君馮君，諱惟良，長樂人也。修道於衡嶽中宮，與方瀛徐君、香林陳君為姻蘿之友，各茸靜室於中宮之側，相去二三里焉。其後於降真堂詣先生田君，師稟真訣，三洞幽奧，咸得參授。元和中，束入天台山，弘宣大教。會稽廉察、河南元積，聞其風而悅之，叔懇緘詞，望雲致敬，執弟子之禮。時桐梧觀自貞一先生繕修之後，綿歷歲年，華殿、層樓榛蕪翳蒼。三君記元戎之力，再加興構，作上清閣、降真堂、白雲亭、鯈閑院，以復貞一先生之跡，以貞一田君舊傳三洞之道，行于江南，憲宗、敬宗疊降徵韶，蒲輪鶴書，竟不能屈，即於華林谷創柄瑤，隱居以止焉。於是履策尋幽，遍討奇趣，靈墟華頂，瓊室石橋，天姥桃花之源，金庭黃雲之野，偷然獨往，．累月一歸。自此深隱，莫知其所。門人三洞應君夷節，玉霄葉君藏質，字含象，仙都劉君處靜，金庭沈君觀無，皆法葉仙枝輝映，相繼盛於海內焉。
　　讚曰：
　　厥初太極，是生兩儀。混沌既鑿，浮競交馳。沂源歸朴，以道為基。天童寶錄，授受于師。液玉膏金，胎元鍊魄。登壇告帝，投披玄蹟。紫蓋云邁，金庭是宅。剪蘿榛蕪，中興桐橋。萬壑岑寂，三人得朋。制河之左，吾道斯弘。聖主翹德，元戎服膺。雲心無著，鶴詔難徵。星步風馭，颯然上騰。
　　度師，天台山道元院上清大洞道元先生，賜紫應君，諱夷節，字適中，祖汝南人，束晉居婆女金華山，．今為東陽郡人也。開元朝高士徵君庶凝之玄孫。仍世經明，行修仕，不求達。先生道煥太和，氣蘊沖邈。孕素靈之質，煉紫庭之才。體至精而不緇，契谷神而無玷。母何氏夫人，夢流星入牖，驚寤而神光在焉，因覺懷妊。元和五年庚寅歲誕，而居然異俗，亂哺之中，不喜葷雜。年七歲，辭親慕道，就本郡蘭溪縣靈瑞觀昊尊師玄素，受《南華沖虛通靈真經》及《周易》、《孝經》、《論語》，諷讀專勤，五行俱下。十三歲，備冠褐、三衣、五戒，祇稟恭修。師友仰之肅如也。年十五，入天台，參正一，十七佩高玄紫虛，十八詣龍虎山，係天師十八代孫少任，受三品大都功，二十四參靈寶真文、洞神、洞玄之法，二十九進昇玄，三十有二受上清大洞、迴車畢道、紫文素帶、藉地騰天之符，旁探子史，內約玄詮，晦邇韜光，勤修妙蹟。以上清大法，自句曲陶真人傳昇玄王真人，王傳體玄潘真人，潘傳貞一司馬真人，司馬傳南嶽薛天師季昌，薛傳衡山田先生良逸，田傳天台棲瑤馮徵君惟良，馮傳先生。奕葉降靈，蟬聯至德，青林委粹，繼躡仙階。玉霄葉君含象、仙都劉君處靜，皆同學也。會昌三年，棲桐梧觀西南翠屏巖，別建掙壇，冥心祕旨。剪茅度水，冀厥攸居，越州觀察使李公褒遠慕貞規，順風翹請，奏置院額，勸旨以道元為名。既而息影林端五十餘載，秉持大教，日無曠時。至昊越之人，瞻香稽首，願執巾几者，或脫履人寰，或揚名邦國，不可具載懿哉。先生自幼及長，風塵靡雜。擺落陰滓，峭隔常偷。溫潤沖襟，真氣不散。德宇嚴邃，詞華朗清。每入靜行齋，登壇閱錄，為時致福，濟物度人。臘蜜通靈，鬱有嘉瑞。誦黃庭隱訣，吟大洞瓊章。八道望雲，三元受事，徊風隱地，攀手藏天。勤而鍊之，昏旦相續。固亦降靈垂脫，玄授真傳。虛室而欽駕潛臻，盼仰而諷車密稅，先生得之矣。聞者公侯，傾矚藩屏，欽迎飛章。J上聞允崇懿號，荐奉芝詔，寵錫紫衣。雖吋世譽，初心匪愜。先生深意，嘗謂門弟子日：吾以弘護本教，不得遁世銷聲，道不違人，勤求可至。玉京、金闕，泉曲、鄧都，相去幾何，惟心所兆。後學之者，勉弘之焉。以乾寧甲寅七月中會日，朝謁訖，澡沐入靜，凝神如有所待。八日丑時，恬然解化，春秋八十有五。肢體柔和，顏狀無改，《真經》所謂：上解者也。是夕，清香滿院，紫氣浮空，禽烏一辰嗚，山川失色。後七日，遷神干院束北隅石室，為鍊蛻之所，遵科範也。是月四日，有神二人，羽服執簡，自外而入，儀質非凡。院中門人繼往參訊，但聞昤讚之聲，已失所在。此乃靈官之所玄告也。又五年前孟冬月，山中道士章敬玄於天台觀偶瞻巖峰之上，見雲物紅紫，紛然有異，中有綵舟三艘，其一玉霄葉君乘之，一則方瀛劉君脩然乘之，一則先生居其中，二舟飄然飛去，先生之舟在二舟之後。果劉、葉已先昇化，先生後方登遐。益明得道之徵，皇表修行之應矣。捨遺張穎述院記，衡陽羅隱撰真讚，鴻筆鑠石麗藻清詞，皆當朝偉才，垂之不朽。然而化仙之邊，昭昭然未在。賢儒之筆，顧惟孱眇，輒紀大猷。顯佇英才，別加潤色。後學弟子昊郡陸甚夷，稽首姻霞，直書其事，門人廣成先生製。
　　讚日：
　　道祕重玄，跡分三洞。玉字金訣，玄此紫鳳。三景斯寶，束華所諷。理燭昏衢，以醒大夢。惟師懿德，擺落氛囂。商頌傲漢，穎曲亂堯。八道清鍊，三元默朝，修之造極，功欲乘諷。丹霍洞臺，赤城仙宇。闡法傳教，靈規妙矩。
　　洞玄靈寶三師記竟