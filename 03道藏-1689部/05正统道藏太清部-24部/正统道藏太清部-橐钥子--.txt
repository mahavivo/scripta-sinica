橐籥子
　　經名：橐籥子。一卷。不著撰人，當出于宋代。底本出處：《正統道藏》太清部。
　　橐籥子
　　三道明真反本第一
　　橐籥子曰：天有其精，地有其靈、若人得之，可以長生。在天成象，在地成形，形象稟氣，氣生精靈。不可去形取象，不可去象取形，取形即失象，失象即無形。問曰：天精者何也，地靈者何也，而能死生人乎？答曰：天精者寶也，地靈者寶也。曰：寶者何也？金也，玉也。昔玄帝運金於洞天，青童埋玉於陰宮，故知天無寶而日月不大明，地無寶而山嶽不恆靜，人無寶而形神不常全。問曰：寶者從何而生，然若是乎？，答曰：陰陽結氣，天地覆載，春以暄之仁之，夏以暑之禮之，秋以凍之義之，冬以寒之智之，變化若此而遂成焉！陰多則為金，陽多射為玉，吾亦然知而然矣！問曰：有他藥作之乎？答曰：凡藥作之者，以陰運陽，轉柔成剛，以五行之氣而滋之，四時之氣而鼓之，是以變化亦同自然矣！問曰：天地長久，可不為有寶乎？曰：然。問：人天地同乎！曰：同。問：人何不齊天地長久，而人俄頃哉？答曰：天地為無欲，其寶常存，故能長久；人心有欲，其寶喪焉！所以俄頃耳。曰：天地之寶，今已識矣！在人之寶所未曉，願聞其義。對曰：人之寶者，以骨為金，以髓為玉，以神為精，以靈為識，人既染欲即髓竭而骨枯，髓竭即精不神，骨枯即靈不識，靈不識即神散，精不神即氣亡。是故心為之耄，面為之皺，腦為之臧，髮為之素，皆由身寶漸去，去盡即死也。曰：吾面已皺，髮已素，其死乎？對曰：然。問曰：吾以無欲，其寶可復乎？曰：不可復也。問：向言天地無欲，故能長久，人既與天地不殊，吾欲法天地無欲，其寶不可復，何也？對曰：寶者難得而易失，子已失矣，難可復之。曰：君欺我耶！謂我有寶即生，無寶即死，我見未死，即應寶在，既是寶在，無欲即合長存，反言無欲不得復寶，性命之重，無相戲耶？曰：吾不戲子。問：更設何法而復寶焉？曰：子非神監，於是惑人。遂三日三夜，不寢不寐，思之不逮，至於骨立，日神監之理，茫然莫解，思惟先生，賜垂乙密。對曰：神監者，監物復自監，故名神監 。曰：我只見監在於物，不聞有自監之監耶！曰：不能自監，何名神監？子既不明，為子重述之矣！且天地無欲，其寶常存，尚被四時之所蒸，寶欲枯焉！五行之所轉，寶欲竭焉！是故玄帝青童，埋金填玉者，用補天地之枯竭也。所以明不息焉，靜不動焉，今子心有欲，其寶將盡，不知有填補之理，空擬守枯骨竭髓，子之固也，何如天地乎？曰：悟矣！愚智有隔，晦爽自昧，今聞是言，信知頹顏之可嬰，素髮之可黑。曰：非金頹顏之不嬰，非玉素髮之不黑，子但勤求，當獲之矣！. 我奉師言，子以可教，相隨竭奉，吾必授君矣！
　　五行建位泉石第二
　　橐籥子曰：天生五才，去一不可，況金丹之道，其可忘之乎！見子積勤，不惱所祕，今欲演說，夷心靜形。夫五才者，上緒乎天而五曜立焉！下積乎地而五嶽鎮焉！中成乎人而五臟生焉！周行乎萬物，終不殆於真元。問曰：真元者何？答曰：元氣也。曰：元氣與五才同乎？曰：元氣者，其大也則籠罩八隅，其小也則潛藏一毫，嘔坤吐乾，出有入無，五才受統，遂成物先。故五才不離元氣，元氣不離五才，混其名即一，辨其功即殊，故元氣為五才之君，五才為元氣之臣。是故君臣相臨，而不可去。曰：金丹用其元氣五才乎？曰：用之耳。元氣五才，其有形乎？曰：元氣本無形，因精而生有，得服者不死不生。元氣去五才而不見，五才失元氣而不行。曰：吾幼探玄業而十數年，所聞先生至言，皆義棄籥子驚耳目，理動神真，願示金丹中元氣五才之形。曰：吾豈於上業外而得耶？名目之似分明耳。且元氣者，水銀也；五才者，五金也。曰：水銀元氣，意盡忌言，五金即愚心莫曉。曰：五金者，黑鉛也。問曰：為鉛一色，別更有之？答日．〕 ．子未知此，應甚疑惑，誠一聽吾論之矣！所以水銀為元氣者，謂水銀混沌，混沌不可以形象說，飛之即為朱砂，則少陽也；反朱砂為水銀，即少陰也。其黑鉍者，化之為黃丹，即太陽也；變黃丹為黑鉛，即太陰也。此之二物，神不能測，聖不能知，一陰一陽，分理四方，千變萬化，制伏眾石，作道之本，為丹之源。且鉛也外黑，水數一也；砂色內白，金數四也。以一配四，五義立焉。曰：道之將極矣！在乎神丹。今奉解釋，悲感交契，為當二物，便用為復，別有枝葉，二物為根，八石為莖。曰：往聞先生云：金王填補天地，況其人乎！願盡聞之，開發心目。曰：子既隨吾，何慮不得。夫道不可倉卒而得之，求真不可卒爾而得之，更待他日，為子一論。
　　八卦繫象指明第三
　　祟籥子曰：八卦之精，擊象於月，此道至大，非口談說，為子寫圖，令子分別。
　　初三日夕，月出庚，其象宸，其精木，其味酸，其名青。
　　初八日夕，月出丁，其象兌，其精金，其味辛，其名白。
　　十三日夕，月出甲，金，其味辛，其名白。
　　十六日平明，月見辛，其象巽，其精木，其味酸，其名青。
　　二十三日平明，月見丙，其象艮，其精土，其味甘，其名雄。
　　二十九日平明，月沒乙，其象坤，其精土，其味甘，其名雌。
　　柔#1籥子曰：子欲思此，務精心神道，自通天符。問曰：曾聞先生之言八卦者，八石也，今見其六，不見其二，可盡聞之乎！答曰：此之二象，天地尚隱，吾何敢泄天道耶？吾實不經師訣，為精感所通耳。乃詣為言，遂反心入無，七日六夕，乃悟耳。神會似見五金仙君，為說三化五轉之道，不知所以然矣！行于陌上，鼓腹而歌，詣吾門曰：小子已明矣！吾謂之曰：嘉乎長生之道，子之得矣！
　　四序剛柔成歲第四
　　橐籥子曰：天以四時，成乎萬物；人以四氣，養其形骸。況爐火妙道，而不法之乎？問曰：爐火妙道，何也？對曰：天之道陽動於子，而昇於巳，春夏也，陰萌於午，而降於亥，秋冬也。四時氣順，而一歲成焉．九日炎盛，五金飛焉。曰：向聞先生之言，若出演垮而涉滄海者矣！ 
　　九一道備無為第五
　　橐籥子曰：一陰一陽之謂道。夫道始一而終九，是故金丹九轉，必備五常，皇由陰陽之所生，乃悉天地以奉之。萬象通，精神靈，合啟一象不足，即瓦礫何殊！故能變化骨肉，輕氣真身，獲廣莫之逍遙，遂大羅之放逸。於是生死冰浮，塵濁煙收，拜倒景，之玉皇，禮生清之宮闕，或受命於束華，奉冊於霄漢，亦明七代之福，積善哉無為，不弘而自成也。
　　棄籥子竟
　　#1 『柔』當作『棄』 。