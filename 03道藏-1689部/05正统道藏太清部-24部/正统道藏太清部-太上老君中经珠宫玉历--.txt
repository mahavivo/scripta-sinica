太上老君中經
　　經名：太上老君中經。又名《珠宮玉曆》。撰人不詳。約出朴魏晉。據稱老子傳《道德經》上下篇，而此經為中篇。原本一卷，徒分為二卷。底本出處：《正統道藏》太清部。參校本：《雲笈七籤》卷十七至十八。
　　太上老君中經卷上
　　第－神仙
　　上上太一者，道之父也，天地之先也，乃在九天之上，太清之中，八冥之外，細微之內。吾不知其名也，元黑是耳。其神人頭烏身，狀如雄雞，鳳凰五色，珠衣玄黃。正在兆頭上，去兆身九尺，常在紫雲之中，華蓋之下住。兆見之，言曰：上上太一道君，曾孫小兆王甲潔志好道，願得長生。
　　第二神仙
　　無極太上元君者，道君也，一身九頭，或化為九人，皆衣五色珠衣，冠九德之冠，上上太一之子也。非其子也，元黑自然耳。正在兆頭上紫雲之中，華蓋之下住。兆見之，言曰：皇天上帝，太上道君，曾孫小兆王甲好道，願得長生。養我育我，保我護我，毒蟲猛獸，見我皆墊伏，令某所為之成，所求之得。太清鄉，虛無里，姓朱愚，名光，字帝卿，乃在太微勾陳之內一星是也，號曰天皇大帝耀魄寶。兆常念之，勿忘也。人亦有之，常存之眉問，通於泥丸，黑上與天連。
　　第三神仙
　　東王父者，青陽之元黑也，萬神之先也。衣五色珠衣，冠三縫，一云三縫之冠。上有太清雲曜五色，治於東方，下在蓬萊山。姓無為，字君鮮，一云君解。人亦有之，在頭上頂巔，左有王子喬，右有赤松子，治在．左目中，戲在頭上。其精氣上為日，名曰伏羲。太清鄉，東明里。西王母，字偃昌，在目為日月，左目為日，右目為月。目中童子字英明，王父在左目，王母在右目，童子在中央，兩目等也。兆欲修真，當念東王父、西王母正在頭上，有三人並立，乃合日月精光，下念紫房、太一、絳宮、黃庭、太淵、丹田，行其真氣五周，施于腹中，復行氣十二周，施于一身中。道畢，即止朱雀闕門。闕門，兩乳是也。左乳日君阿，右乳日聶仲。當兩乳下有玉闕，天狗、天雞在其上，主晨夜嗚吠。
　　第四神仙
　　西王母者，太陰之元氣也，姓自然，字君思。下治崑崙之山，金城九重，蕾買氣五色，萬丈之巔。上治北斗，華蓋紫房，北辰之下。人亦有之，在人右目之中，姓太陰，名玄光，字偃玉。人須得王父王母護之兩目，乃能行步，瞻視聰明，別知好醜，下流諸神，如母念子，子亦念母也。精氣相得，萬世長存。．夫人兩乳者，萬神之精氣，陰陽之津洵也。左乳下有日，右乳下有月，王父王母之宅也。上治目中，戲於頭上，止於乳下，宿於絳宮、紫房，此陰陽之氣也。
　　第五神仙
　　道君者，一也，皇天上帝，中極北辰，中央星是也。乃在九天之上，萬丈之巔，太淵紫房宮中，衣五色之衣，冠九德之冠。上有太清元氣，雲曜五色，華蓋九重之下。老子、太和侍之友右。姓制皇氏，名上皇德，字漢昌。人亦有之，在紫房宮中，華蓋之下，元貴鄉，平樂里，姓陵陽，字子明，身黃色，長九分，衣五色珠衣，冠九德之冠。思之長三寸，正在紫房宮中，華蓋之下。其妻太陰玄光玉女，衣玄黃五色珠衣，長九分，思之亦長三寸，在太素宮中，養真人子丹。稍稍盛大，自與己身等也。子能存之，與之語言，即呼子上謁道君。道君者，一也。乘雲氣珠玉之車，膠駕九極之馬，時乘六龍以御天下。子常思之，以八節之日及晦朔日，日暮夜半時祝曰：
　　天靈節榮，真人王甲願得長生，太玄之一，守某甲身形，五藏君侯，願長安寧。
　　第六神仙
　　老君者，天之魂也，自然之君也，常侍道君在左方。故吾等九人九頭君也，吾為上首，作王父，餘人無所作也。人亦有之，金樓鄉，小廬里，姓皮，名子明，字藍藍，衣青衣，長九分，把芝草，持青幡，侍道君在左方，從仙人仲成子。思之長三寸，常在己左方，正與己身等也。其妻素女，衣黃衣，長九分，思之亦長三寸。
　　第七神仙
　　太和者，天之魄也，自然之君也，常侍道君在右方。人亦有之，烏臺鄉，姓角里先生，字尉尉，衣白衣，長九分，持金劍，捧白磨，侍道君在右方，從仙人曲文子。思之亦長三寸，起坐行止，常在己右。其妻青腰玉女，衣青衣，長九分，思之亦長三寸。
　　第八神仙
　　泥丸君者，腦神也，乃生於腦，腎根心精之元也。華蓋鄉，蓬萊里，南極老人泥丸．君也。字元先，衣五色珠衣，長九分，正在兆頭上腦中，出見於腦戶目前。思之長九分，亦長三寸。兆見之，言曰：南極老人，使某甲長生，束西南北，入地上天，終不死壞、迷惑。上某甲生籍，侍於道君，與天地無極。
　　第九神仙
　　南極者，一也，仙人之首出也，上上太一也，天之侯王太尉公也。主諸災變，國祚吉凶之期。上為熒惑星，下治霍山。人亦有之，在長昊鄉，絳宮中元里，姓李，名尚，、一名常，字曾子。衣絳衣，長九分，思之亦長三寸，在心中。其妻，玉女也，衣白衣，長九分，思之亦長三寸。常思心中有華蓋，下有人，赤積大冠，絳章單衣，名日天侯，玉帶紫綬，金印玄黃。子能見之，徹視八方，千日登仙。時候視腦中小童子，見之是也。
　　第十神仙
　　日月者，天之司徒、司空公也。主司天子人君之罪過，使太白辰星下治華陰、恆山。人亦有之，兩腎是也。左腎男，衣皂衣，右腎女，衣白衣，長九分，思之亦長三寸，為日月之精，虛無之黑，人之根也。在目中，故人之目，左為司徒公，右為司空公。兩腎各有三人，凡有六人，左為司命，右為司錄，左為司隸校尉，右為廷尉卿。主記人罪過，上奏皇天上帝太上道君。兆常存之，令削去死籍，著某長生。屬太初鄉，玄冥里。司錄六丁玉女，字道明，皆在神龜上，乘紫雲黑之車，膠駕雙鯉魚，字太成子。玄母，道母也，在中央，身之師也。主生養身中諸神，在五色雲黑華蓋之下，坐戴太白明星明月之珠，光曜照一身中。常存以八節之夜，外祝曰：
　　司命司錄，六丁玉女，削去某甲死籍，更著某甲長生玉曆。
　　第十一神仙
　　中極黃老者，真人之府中斗君也，天之侯王，主皇后素女宮也。人亦有之。黃庭真人，道之父母也，赤子之所生也，已吾身也。皇后者，太陰玄光玉女，道之母也，正在脾上中斗中也。衣五色珠衣，黃雲黑華蓋之下坐，主哺養赤子。常思兩乳下有日月，日月中有黃精赤黑，來入絳宮，復來入黃庭紫房中。黃精赤黑填滿太倉中。赤子當胃管中，正南面坐，飲食黃精赤氣，即飽矣。百病除去，萬災不干。兆常思存之，上為真人。故曰同出而異名也。有注云：日月同出異名。太素鄉，中元里，中黃真人，字黃裳子，主辟穀，令人神明乍小乍大。常以雞嗚，食時祝曰：
　　黃裳子，黃裳子，黃庭真人在于己。為我致藥酒、松脯、粳糧、黍躍，諸可食飲者，令立至。祝訖，暝目有頃，閉口咽之二七過，即飽矣。
　　第十二神仙
　　吾者，道子之也。人亦有之，非獨吾也。正在太倉胃管中，正南面坐珠玉床上，黃雲華蓋覆之，衣五綵珠衣。母在其右上，抱而養之，父在其左上，教而護之。故父曰陵陽，字子明，母日太陰，字玄光玉女。己身為元陽，字子丹。真人字仲黃，真吾之師也。常教吾神仙長生之道，常侍吾左右，休舍太倉，在脾中與黃裳子共宿衛吾，給事神所當得，主致行廚。故常思真人子丹正在太倉胃管中，正南面坐，食黃精赤氣，飲服醴泉。元陽子丹長九分，思之令與己身等也。父母養之，乃得仙仙。常自念己身在胃管中童子，服五色綵衣，坐珠玉之床，黃雲赤氣為帳，食黃金玉餌，服神丹芝草，飲醴泉，乘黃雲氣五色珠玉之車，駕十二飛龍，二十四白虎，三十六朱烏，思之九年，乘雲去世，上謁道君。五方從官，凡三萬六千神，舉吾宗族，皆得仙道，白日昇天。常以四時祠吾祖先，正月亥日雞嗚時祠郊廟，二月亥日祠社稷、風伯、雨師，四月五月申卯日，七月八月巳午日，十月十一月卯戌日，四季月不祠。但解垮土公，逐去伏尸耳。郊在頭上腦戶中，廟在頂後骨之上，社在脾左端，稷在大腸窮，風伯在八門。八門者，在臍旁五城十二樓也。雨師在小腸窮，四漬雲氣出崑崙，弱水在胞中，諸神食廚在於太倉中。以次呼神名召之，勿忘也。
　　第十三神仙
　　遊璣者，北斗君也，天之侯王也。主制萬二千神，持人命籍。人亦有之，在臍中，太一君，人之侯王也。柱天大將軍，特進侯也。主身中萬二千神。中極鄉，遊璣里，姓王名陽，字靈子。冠三縫之冠，衣絳章單衣，長九分，思之亦長三寸，其大與自身等也。太一君有八使者，八卦神也。太一在中央，主總閱諸神，案比定錄，不得通亡。八使者以八節之日上對太一，故臍中名為太淵都鄉之府也。常以秋分之日案此＃１算之。齋戒沐浴，瑞＃２外三日勿出，日三呼之，三日九呼之。常如此，諸神不得通亡，名上仙錄，定為真人。故太一不得妄上白事，不吉則凶，但八使者耳。故以八節之日、晦朔弦望日，右手村臍二七，左手批心三七，祝曰：
　　天靈節榮真人，某甲願得長生，太玄真一守某甲身形，五藏諸君侯願且安寧，公兆七遍，庶兆二十。明日平旦，復祝曰：
　　太一北極君，敬守告諸神，常令魂魄安寧，無離某甲身形。此所謂拘魂制魄者也。常以十二月晦日人定時，向月建太一於空室中，再拜正坐，暝目祝曰：
　　五藏之君，魂魄諸神，某乞長生，無得離身，常與形合，同成為一身。男女各三通，常以八節日於室中，向其王池＃３再拜，暝目祝曰：
　　大道鴻津鴻津，天節之日，萬兆魂魄皆上諸天，真人身與神合，某甲欲得長生，獨在空室之中，不豫死籍數。男女各三遍。常以十二月晦日宿夜晝朝至平旦，於室中向寅地再拜，祝曰：
　　鴻津鴻津，某受大道之恩，太清玄巔，願還某甲去歲之年，魂魄保身。男女各三通。
　　第十四神仙
　　臍者，人之命也，一名中極，一名太淵，一名崑崙，一名特樞，一名五城。五城中有五真人。五城者，五帝也。五城之外有八吏者，八卦神也。并太一為九卿。八卦之外有十二樓者，十二太子，十二大夫也。并三焦神合為二十七大夫。四支神為八十一元士。故五城真人主四時上計，八神主八節日上計，十二大夫主十二月，以晦日上計。月月不得懈息，即免計上事。常當存念留之，即長生矣。故太一常以晦朔、八節日夜半時，五城擊鼓，集召諸神，校定功德，謀議善惡，有錄者延命，眾神共舉，無錄者終亡，司命絕去生籍。故常以晦朔、八節之日夜欲臥時，念上太一、中太一、下太一、五城、十二樓真人，祝曰：
　　天帝太一君，天帝太一君，敬存諸神，與之相親，司錄司命，六丁玉女，削去某死籍，著某生文，皆當言長生。
　　第十五神仙
　　五城真人者，五方五帝之神名也。束方之神名曰句芒子，號曰文始洪崖先生，束方蒼帝束海君也。南方之神名曰祝融子，號日赤精成子，南方赤帝南海君也。西方之神名日募收子，號日夏里黃公，西方白帝西海君也。北方之神名曰禺強子，號曰玄冥子昌，北方黑帝北海君也。此皆后神也，天地人神等耳。風伯神名吒君，號曰長育。雨師神名馮修，號日樹德。諸神常當存念之，令與司命君、司錄君共削去某死籍，即為真人長生矣。不與相知存念之，即為疾風暴雨、雷電霹靂持子遠去，殺子之身，埋子深山，投子深淵，或為毒氣所中，眾鬼害人。子欲為道，宜致敬之。此神能害人，王者之治，不可不知也。中央之神名日黃裳子，號日黃神彭組＃４，中央黃帝君也。與中太一並治度人命，愛養善人，成就人，常侍黃天真人。人亦有之，常侍真人，名日子丹，給神所得。兆欲志道，常思念之，即不飢渴，長生久視，上為真人，能致行廚，役使鬼神。社稷、河伯之神，名日馮夷，號日元梁使者。
　　第十六神仙
　　八卦天神下遊於人問，宿衛太一，為八方使者，主八節日上計，校定吉凶。乾神字仲尼，號日伏羲。坎神字大曾子。艮神字照光玉。震神字小曾子。巽神字大夏侯。離神字文昌。坤神字楊翟王，號曰女媧。兌神字一世。注：一云字八世。常以八節之日存念之，其神皆在臍中，令人延年。
　　第十七神仙
　　丹田者，人之根也，精神之所藏也，五黑之元也，赤子之府，男子以藏精，女子以藏月水。主生子，合和陰陽之門戶也。在臍下三寸，附著脊膂，兩腎根也。丹田之中，中赤，左青，右黃，上白，下黑，方圓四寸之中。所以在臍下三寸者，言法天地人。天一、地二、人三、時四，故曰四寸。法五行，故有五色。清水鄉，敖丘里。丹田名藏精宮，神姓孔，名丘，字仲尼，傳之為師也。兆常以夜半存心之，赤黑上行至絳宮、華蓋，各右繞之。太一入黃庭，滿太倉，養赤子，復入太淵，忽忽不知所在。復念太一，黑還入丹田中止。常念太一玄光道母養真人子丹，正吾身也，自兆名也，勿忘之。
　　第十八神仙
　　大腸、小腸為元梁使者，主逐捕邪氣。三焦關元為左社右稷，主捕奸賊。上焦元氣上入頭中為宗廟，兆身與天地等也。天地萬物不可犯觸也，天地之神則知之矣，而人身體四支亦不可傷也。有痛癢者，神亦知之。由是言之，昭然明矣。天不可欺，地不可負，修身慎行，勿令懈怠也。兆欲除邪氣、治百病，啄齒三七過，祝曰：
　　左社右稷，元梁使者，逐捕災殃，急急如律令。五咽一嘆，三十咽止。一日一夜三百＃５六十咽。三十日邪氣去，六十日小病愈，百日大病愈，三蟲皆死，三尸走出，面目生光，與神為友。六祝一止，十二為之一周。
　　第十九神仙
　　兩腎問名日大海，一名弱水，中有神龜，呼吸元黑，流行作為風雨，通氣四支，無不知者。上有九人，三三為位，左有韓眾，右有范蠡，中有大城子；左為司徒公，右為司空公，中有太一君；左有青腰玉女，右有白水素女，中有玄光玉女。玄光玉女者，道元氣之母也。左有司錄，右有司命，風伯雨師，雷電送迎，仙人玉女，宿衛門戶，故名日太淵之宮。先正紫房宮太一玄女赤子，故玄女常戴太白明星，耳著太明之珠，光照一身中，即延年而不死也。
　　第二十神仙
　　胃為太倉，三皇五帝之廚府也。房心為天子之宮，諸神皆就太倉中飲食，故胃為太倉，日月三道之所行也。又為大海，中有神龜。神龜上有七星北斗，正在中央。其龜黃色，狀如黃金盤，左右日月照之。故臍下為地中，中有五嶽四漬，水泉交通，崑崙弱水，沈沈況況，玄冥之淵也。日月之行，故天晝日照於．地下，萬神皆得其明。人亦法之，晝日下在臍中，照於丹田，臍中萬神皆得其明也。夜日在胃中，上照於胸中，萬神行遊嬉戲，相與言語，故令人有夢也。天不掩人不備，故召其神問善惡吉凶之事，令腎者自慎也。夜月在臍中，下照於萬神。晝月在胃中，上照胸中。萬神更相上下，無有休息。故胃中神十二人，諫議大夫名日黃裳子、黃騰子、中黃子，主傅相太子。玄光玉女主取金液、神丹、芝草、玉液、松脯，諸可飲食者立至矣。
　　第二十一神仙
　　兆審欲得神仙，當知天地、父母、赤子處。兆汝為道，不可不知此五神名也，當自苦耳。知之行之，堅守之，常念之，即神仙矣。經中俱有，但當心解耳。既知其神，當須得太一神丹金液，乃得神仙耳。諸神元黑，虛無無為，自然為聖人耳，不為俗人所施也。兆不能服神丹金液，勞精思念，當自苦耳。故謂兆汝晝日常念臍中有日，赤黃精黑光明照于臍中。胃中有月，白光赤黃精黑填滿胃中。暮外念日在胃中，赤黃精黑光明照於胸中。月在臍中，赤黃白光精黑照於臍中。以此為常，萬世無止。
　　第二十二神仙
　　頭髮神七人，七星精也。神字祿之。兩目神六人，日月精也。左目字英明，右目字玄光。頭上神三人，束王父也。腦戶中神三人，泥丸君也。眉間神三人，南極老人元光天靈君也。兩耳神四人，陰陽之精也，字嬌女。鼻人中神一人，名太一，字通盧，本天靈也。口旁神二人，廚宰守神也。口中神一人，太一君也，字丹朱。頤下神三人，太陰神也。頸外神二人，玉女君也。兩手中神二人，太陽之精也，字魂陰。項中神二人，字上問也。肩背神二人，少陰少陽之精也，字女爵。胸中神二人，虎賁神也。兩乳下，日月也。日月中有大神各一人，王父母也。兩腋下神二人，魂魄兆神也。小腹中神二人，玉女也。兩腔內神二人，亦玉女也，字陰隱。兩經神二人，金木神也，字隨孔子。兩足神二人，太陰之精也，字柱天力士。頭髮神，字祿之。兩耳神，字嬌女。兩目神，字英明玄光。鼻孔中神，字通盧。口神，字丹朱。肩背神，字朱雀，一云字女爵。兩手神，字魄陰。上元神，字威成子。中元神，字中黃子。下元神，字明光子，一云字命光。陰神，字窮英。兩腔神，字陰隱。兩膝神，字樞公。兆欲臥，暝目，從上次三呼之，竟，乃止。其有病痛處，即九呼其神，令治之。百病悉去，即為神仙矣。
　　第二十三神仙
　　肺神八人，太和君也，名日玉真宮，尚書府也。其從官三千六百人，乘白雲黑之車，膠駕白虎，或乘白龍。心神九人，太尉公也，名日絳宮，太始南極老人元光也。其從官三千六百人，乘赤雲黑之車，朱雀為蓋，丹蛇為柄，膠駕朱雀，或乘赤龍。肝神七人，老子君也，名日明堂宮，蘭臺府也。其從官三千六百人，乘青雲黑之車，膠駕青龍，或乘白鹿。膽神五人，太一道君也，居紫房宮，乘五彩玄黃紫蓋珠玉雲黑之車，膠駕六飛龍。從官三千六百人。脾神五人，玄光玉女，子丹母也。乘黃金珠玉雲黑之車，膠駕鳳凰，或乘黃龍。從官三千六百人。真人子丹在上，外胃管中，黃雲黑為帳，珠玉為林，食黃金玉餌，飲醴泉玉液，服太一神丹，瞰玉李芝草，存而養之，九年成真矣。千乘萬騎，上謁太上黃道君，東謁王父，西謁王母，南謁老人元光之前，真人得道，與天地合。元陽子丹者，吾也。吾道成乃去，白日昇天，或乘黃金雲黑珠玉之車，膠駕六飛龍，轡無極之馬，從官凡萬八千人。天師大神使萬八千人來下著吾身，合三萬六千人，故能白日昇天也。胃神十二人，五元之黑，諫議大夫也。臍中神五人，太一八人，凡十三人。合二十五人，五行陰陽之神也。神龜之上神三人，玄女、虛無、道母也。腎神六人，司徒、司空、司命、司錄、司隸、校尉廷尉卿也。乘神龜之車，駕六鯉魚，一云白魚，玄白雲黑之蓋。丹田神三人，人之根也，三合成德，以應道數也。三焦神六人，左社右稷，風伯雨師，雷電霹靂也。大腸、小腸神二人，為元梁使者。虎賁神二人，為力士，在朱雀闕門，延年益等為齡，下侍真人鳳凰閣。玄谷神五人，大將軍司馬也。陰神三人，上將軍也，萬神之精也。男子字窮英，女子字丹城。天之神萬八千人，人之神萬八千人，都合三萬六千人，共舉一身昇天，即神仙矣。
　　第二十四神仙
　　東方之神女名日青腰玉女，南方之神女名曰赤圭玉女，中央之神女名日黃素玉女，西方之神女名日白素玉女，北方之神女名日玄光玉女。左為常陽，右為承翼，此皆玉女之名也。五行之道，常以所勝好者為妻。假令今日甲乙木，木勝土，則甲以己為妻。故言甲己、乙庚、丙辛、丁壬、戊癸，此皆夫妻合會之日也。言肝膽木也，木帝以中宮戊己素玉＃６為妻。他皆效此。此二神玉女之來，敬而侍之，慎無妻也。妻之殺人，終不得道也。兆欲為道，慎勿淫，淫即死矣。此玉女可使取玉漿，致行廚也。
　　第二十五神仙
　　太上神字元光太一君。其欲得太一之神也，非心神也，乃天神南極老人元光也，下在人心中。常以平旦、日中、甲午日、丙午日、呼之曰：南極老人元光太一君，某甲欲願得太一神丹長生之道。因瞑目念心中太一童子衣絳章單衣，其色正赤黃如日，九十息頓止。心中神字光堅，中太一中極君也。在脾中，主養兆身。常以雞嗚、食時、日西黃昏時、辰戌丑未日呼之曰：中極光堅太一君，某甲欲得真人神仙黃庭之道。因暝目默念黃黑滿太倉胃管中，脾上有一黃人，五十息頓止。心下神字玄谷，北極君也，玄光道母也。常以夜半時二、甲子、丙子、戊子、庚子、壬子日，呼之曰：北極君玄谷道母，某甲願欲得金液醴泉可飲食者。因瞑目念腎問有白黑，中有神龜，龜上有玄女，女右有司命，左有司錄，見之呼曰：司命司錄，六丁玉女，削去某甲死籍，著玉曆生錄，皆當言長生。故曰：能知三神字，可以還命延年。此三神者，乃天地神道君三元君字也，人之先也。常念勿忘也。三元，天之貴神是也。
　　第二十六神仙
　　子欲為道，當先歷藏，皆見其神，乃有信。有信之積，神自告之也。先念天靈君。天靈君青身白頭，正在眉問，思之三日，即見其神。念玄膺，狀正赤生光，念咽喉中正白如銀，環十二重。凡三日，念遍。乃念肺色正白，名曰鴻鴻，七日。念心色正赤，名曰陶吻，九日。念肝色正青，名曰藍藍，三日。念膽色正青，名曰護護，三日。念脾色正黃，名日俾俾，五日。念胃色正黃，名曰日一旦，五日。念腎色正黑，名曰尉尉，三日。念臍中太一色赤，人名日玉靈子，三日。念大腸正白色，名日胴胴，一作洞洞，七日。念小腸色正赤，名日契契，九日。念丹田色正赤，中有赤人，名曰藏精，三日。念玄丈方丈，其中有人到住，七日。念金玉印乾燥完堅，三日。念玄英正黑，潤澤有光，三日。念兩脾，一作腔，左右脾內各有一玉女，衣絳被懦、青裙，正立兩腔上，三日。念兩足下各有一人，正白，三日。念為道竟矣，不出靜室，辭庶俗，赴清虛，先齋戒，節飲食，乃依道而思之。
　　第二十七神仙
　　子審欲為道，神仙不死，當先去三蟲，下伏尸。三日百六十息，食氣三十通一止，九十通一休息，日四為之。常夜半雞嗚時祝曰：
　　東方青牙，紫雲流霞，飲食青牙，服食朝華。三咽之。南方朱丹，煥懼徘徊，服食朱丹，飲以丹池。三咽之。中央黃黑，黃庭高仙，服食黃黑，飲之醴泉。三咽之。西方明石，皓靈金質，服食明石，飲以金液。三咽之。北方玄滋，玄珠潤滋，服食玄滋，飲以玉飴。三咽之。如此三十日，三蟲皆死，伏尸走去，而三神正黑自安定，伏尸不敢復還兆身中，即神仙不死，玉字金名，乘雲而上昇。
　　太上老君中經卷上竟
　　＃１『此』，《雲笈七籤》卷十八《老子中經》作『比』。
　　＃２『瑞』，《雲笈七籤》本作『靜』。
　　＃３『池』，《雲笈七籤》本作『地』。
　　＃４『組』，《雲笈七籤》本作『祖』。
　　＃５『百』，原作『日』，據《雲笈七籤》本改。
　　＃６『玉』，《雲笈七籤》本作『女』。
　　太上老君中經卷下
　　第二十八神仙
　　常以六甲之日平日一時扮心祝曰：蒼林玄龜，流水如何＃１，炎火周身，身，一作官。安能知他，道來歸己，道來歸己。因念肝色正青，潤澤生光，其上高危，在左方。次念膽色正青圓，中黃外青，潤澤清汶，傍生批心，著肝，肝覆其巔，此道之始也。念之既畢，乃呼其神曰：肉一本作皮。子藍藍，與己為友，留為己使。某欲得太一神丹服食之，令某甲· 長生，勿去某身，常在紫房宮中，與道合同也。因暝目念日精青黑來下著身，入鼻孔中，念肝色青黑與之合於目前，來入口中，咽之三七而止。思行青黑周褊一身中，九十息止。至乙日復存其神，呼曰：太一紫宮一作紫房素女，與己為友，留為己使。某甲欲得太一華符服之。至甲寅、乙卯之日，復存之。
　　第二十九神仙
　　常以六丙之日禺中時，批心祝曰：朱雀丹液，天海地河，願求不死，服食天和。天和，一作至和。因暝目念心色正赤如日，在肺葉問，乃止。念日精赤黃黑來在目＇前，入口中，咽之三九而止。思行赤黑周褊一身中，百八十息止。呼其神曰：李尚、李尚，一作李常。曾子，與己為友，留為己使。某甲願求太一神丹，如金洵可飲食者，常在絳宮中，與己合同。至丁日復存其神，呼曰：天皇絳宮玉女，與己為友，留為己使。某甲欲得天皇長生之道。至丙午、丁巳之日，復存之。
　　第三十神仙
　　常以六戊之日雞嗚時，日西黃昏時，批心祝曰＃２：
　　天道天道，願得不老。壽比中皇，昇天常早。願延某命，與道長久。因螟目念脾中黃黑來上至口中，上念天精黃黑來在目前，入口中咽之，三五而止。思行黃黑周褊一身中，百五十息止。呼其神曰：玄光玉女，養子赤子，真人子丹，服食元黑，飲宴醴泉。故言一身神有父母凡三人。至己日復存之，呼其神曰：真人黃庭玉女，與己為友，留為己使。某甲欲求真人黃庭神仙之道。至戊辰、己未、戊戌、己丑之日，復存之。
　　第三十一神仙
　　常以六庚之日日哺時，批心祝曰：
　　本子本子，白雲卒起，霧合萬里，願雲來歸己，常為我使，反復仙命，終而復始。因暝目念肺色正白，令白黑來上至口中，念曰：天精白黑，來下在目前，入口中咽之，三七而止。思行白黑周褊一身中，百四十息止。呼其神曰：先生尉尉，與己為友，留為己使，奉持華蓋，金液玉英，常在勿出，侍我道君，共合為一身。至辛日復存其神曰：光黃玉堂，青腰玉女，與己為友，留為己使。某甲欲得彭祖長生不死之藥服之。至庚申、辛酉之日，復存之。
　　第三十二神仙
　　常以六壬之日夜半時，批心祝曰：
　　願睹天鏡，玄滋玉池，還白使黑，常為嬰兒。神來歸己，五藏相隨。因瞑目念兩腎問白黑周行一身中十二褊，翕然布散，流行四肢。乃復念兩腎巍陳，狀如雙鯉魚，右黑左赤，俠脊而居，炫懼光明，相照一身中。乃念青天太清元熙下在目前，入口中，咽之，一九而止。思行太清白元黑周褊一身，還藏丹田中，呼其神曰：司錄六丁玉女，削去某死籍，使某甲長生，上為真人，十二太一皆當言生。至壬子、癸亥之日，復存之。
　　第三十三神仙
　　所存念五臟神皆畢，乃更念玄釐、玉英、金液，但勿忘也。更念玄釐，欲其潤澤而起行列也。別念玉英，其中有一人，大面倒堅，小童子服飾也。存之欲令堅強，長大自倍也。念金液，欲令其乾燥而緩也，如紫穀盛水銀也。念此盡褊，而復存之，法十二周，精神處之，和黑自來，百病去除，壽命與天地期，長生無極，安知死時？
　　第三十四神仙
　　食日之精，可以長生。綠玆上天，上謁道君。其法常以月一日、二日、五日、七日、九日、十一日、十三日、十五日，日初出時，披髮向日，暝目念心中有一小童子，衣絳衣，文彩五色，灼灼正赤，兩手掌中亦正赤，以兩手掌摩面，下至心止，十二反為之。念天日精正赤黃黑來下在目前，存入口中咽之一九。以手摩送之，村心祝曰：
　　景君元陽，與我合德，俱養絳宮中小童子？須臾復念心下至丹田中止，以手摩送之，以日託心，心得日精，己乃神仙矣。
　　第三十五神仙
　　食月之精，以養腎根，白髮復黑，齒落更生，己乃得神仙。常以夜半時思腎問白黑周行一身中，上至腦戶，下至足心。自然之道，易至難行。常以月十五日，向月祝日：
　　月君子光，與我合德，養我丹田中小童子。因暝目念月白黃精氣來下在目前，入口中咽之，三七而止。以手摩送之，下至丹田之中。丹田中氣正赤，氣中有一人，長九分，小童子也。衣朱衣，故丹田中赤外黑，左青右黃，上白，五色氣已俱。但以其月託腎，腎得月精，乃得陞沉。－丹田中赤者，太陽之精也，心火之黑也。其外黑者，太陰之精也，腎水之氣也。其左青者，少陽之精也，肝木之氣也。其右黃者，中和之精也，脾土之氣也。其上白者，如銀盤而照覆之者，少陰之精也，肺金之黑也。其中有五人，即五臟之太子也，五行之精神也。人須得丹田成，乃為真人。故生子仁者，肝之精也。禮容者，心之精也。義慧者，肺之精也。和樂者，腎之精也。忠信篤厚者，脾之精也。辯勇者，膽之精也。緩和者，膽之黑衰也。盲者，肝之黑衰也。懦者，肺之黑衰也。癲者，心之氣衰也。濡者，腎之氣衰也。不肖暗聾者，脾之氣衰也。其五臟衰者，皆自見於己也。憂悲不樂則傷肝，傷肝則目暝頭白，當思腎心以養之。淫樂過度即傷腎，傷腎則腰疼痛，身沉重，大小便膿血，思肝肺＃３以養之。患怒則傷心，傷心則病強＃４吐血，思肝脾以養之。遭患憂難則傷肺，傷肺則思脾腎以養之。飲食絕飽，酒醉過度則傷脾，傷脾則思心肺以養之。令其子母相養之，即病愈疾除。求神仙之人，惡傷五藏，學士明照之。
　　第三十六神仙
　　食太極之精，乃得長生。常以六戊之日，時加其辰，辰一作神。道士於室中冠帶，北向再拜，曰：皇天上帝，太上道君，曾孫小兆王甲好道，願得長生。暮夜臥，上念北斗太極中央大明星精，正黃黑來下在兆目前，入口中咽之，三五而止。黃精黑填滿太倉黃庭中，下至丹田中。乃念絳官中有一赤人，紫房宮中有五人，太一君在其中，老子、仙人仲成子在左，太和、曲文子在右，明堂官中有玄光玉女，左有黃裳子，右有中黃真人，俱宿衛真人子丹也。乃復下念玉堂三公，呼曰：司錄六丁玉女，削去某甲死籍，令某甲長生。黑定，乃復念真人子丹在胃管中，祝曰：
　　玄光玉女，養我真人子丹，服食元黑，飲嚥醴泉。以北斗中極託脾，脾得斗極之精，乃為真人。
　　第三十七神仙
　　肺為尚書，肝為蘭臺，心為太尉公，左腎為司徒公，右腎為司空公，脾為皇后、貴人、夫人，膽為天子、大道君，胃為太倉，太子之府也，吾之舍也，大腸小腸為元梁使者，下元氣為大鴻臚，中元氣為八十一元士，上元黑為高車使者，通神於上皇。故肺為玉堂宮，心為絳宮朱雀闕門，腎為北極幽闕玄武掖門，脾為明堂侍中省閣也。胃為上海，日月之所宿也。臍為下海，日月更相上下至胃中。故太初者，元黑之始也，道也，一也。心上為天。太始者，為萬物之始也，山川也，地也，為腎。太素者，人之始也，精也，脾也，土也。上亦有三宮，兩目為絳官，兩耳為玉堂宮，鼻口為明堂宮。眉問為郊山，能合三元熙以養其真人小童子，則列然徹視矣。
　　老君曰：萬道眾多，但存一念子丹耳。一，道也。在紫房宮中者，膽也。子丹者，吾也。吾者，正己身也。道畢此矣。
　　第三十八神仙
　　道士鍊水銀，消沙液、珠玉、八石，以作神丹，服一刀圭，飛昇天官。身常食氣，乃得長生神仙。存神食丹，乃為真人。真人得道，上佐上皇治。故真人以水土瞑瞑浩浩，天地潰潰濛濛，不知所存藏，萬八千歲，乃成天地人。故真人以土作人，呼吸飲食，從騎伏使，令土不得獨處，人不得獨存，故言黃土本人之先也。真人去之，上昇九天。世人無道，下入黃泉。益土三升，子一作了。無骨筋。一本作肋。故九天丈人有言曰：食於天者，以身報天，上為真人。神仙戲游。食於地者，以身報地，下為尸鬼。食於人者，以身報人，骨毛棄捐。兆欲為道，勿食飛烏，天之所生，殺之數數，臧子壽年。人畜食之，可以為廚宰六畜也。避六丁神，獸類也，勿食。丁卯兔也，丁丑牛也，丁亥堵也，丁酉雞也，丁未羊也，丁巳蛇也，此大禁之，六丁神之諱也。乘黑服丹入室之時，無食生物，禁食五畜肉。五畜肉者，馬牛羊堵狗也。但得食雞子、魚耳。禁食五辛，臭惡自死之物，慎勿食。服丹尚可，乘嬌禁之。
　　第三十九神仙
　　道者，吾也，上上中極君也。兆常以日出時、日中時、酉時、夜半時，一云日申酉。上念太極中央太黃星，其精氣來下在兆額上眉問止，正赤黃白如日狀，以意致之下入口中，咽之，令其氣下入絳宮紫房黃庭中，咽之三五而止。祝曰：皇天上帝，太上道君，曾孫小兆某甲好道，願得長生。此吾之氣也，吾從此氣生。念之萬遍，無止也。令兆長生，上為真人，雲車下迎，飛昇天宮，上謁上帝南極老人元光之前。
　　老君曰：聖人銷珠，賢人水玉。銷珠、水玉，其道同法。銷珠者，服日之精。左目，日也。水玉者，食月之精。右目，月也。被髮正偃外，暝目，常念兩目中黃精赤氣來下入口中，咽之，三九而止。令人神明，徹視八方。食肺之精，常念肺中白氣來上出至咽喉，入口中，咽之，三七而止。令人神明，身生光澤，辟邪致神，玉女侍之，即長生，辟百鬼矣。常念身中小童子衣絳衣，在心中央。中央即神明也。時念心中有紫華蓋，下有一人，著赤積大冠，絳單衣，銜箭引弩，憤然而瞋，即能辟兵，役使鬼神矣。
　　第四十神仙
　　常思頂中紫雲出如車蓋，狀如火氣，文彩五色，上與天連，以意極布之，與天相率下。念胃中黃氣如橘，忽長稍大，身形如日。念目下元氣赤人、黃人，道氣行布四肢，登高入日中，登高一作登臺。上至絳宮紫房太一。祝曰：
　　太一北極，敬告諸神，常令魂魄安寧，無離某甲身。是謂自然無形者也
　　第四十一神仙
　　鬼箭十二，可以辟兵。常思心中十二芝莖，上與肺連。以意抱之，名曰鬼箭。兆常行之，五兵自辟，凶惡自亡。以擊四夷，捐偽電光。但問兵楣、刀戟、金銀，天神皆助真也，雷公擊鼓也。太白揚光，白帝持弩，蚩尤辟兵，青龍守門，武夷在庭，勝蛇玄武，主辟凶殃，白兔檮藥，蟾賒在傍，太一和劑，彭祖先常＃５。服一刀圭，面目生光。身出毛羽，上謁上皇。此道也，使諸神氣與子合同，慎之，勿解殆也。
　　第四十二神仙
　　常以庚申之日申時，被髮，西南首，申地偃臥，縱體，暝目，念肺正白，潤澤光明，中有芝草，莖大如小指，其中空而明，下與心相連。其中有青赤氣上下交通，出心入肺之中。念之至下，哺時止。肺者，人之天也。心者，人之日也。日氣上出如赤丹之精，未嘗有之時，人須得此氣以生耳。失此氣者，則死矣。名日自然之道。道通神靈矣。
　　第四十三神仙
　　常念心中赤氣如日，內青外黑，三合成德，以應道數。師曰：常以平旦，念心中正赤如日。日中有人，著大冠赤嘖，衣絳單衣。兆見之，呼曰：天皇太一君，使某甲長生為真人。
　　第四十四神仙
　　還精絳宮之中法：常以月一日、十五日、晦日，以日初出時，被髮，束首向日臥，以兩手摩兩乳問，下至心，九反而止。柑心言曰：神首神還絳宮，無離己身。神乎安，居靜處，與己言語。如此三，乃止。師曰：每摩兩乳問者，使氣上下通也。村摩其心，存小童子，此名虛無。還精絳官者，月三日為之也，神仙之道也。
　　第四十五神仙
　　元陽赤人，太一也。元陽道君，中太一也。元陽子丹，己吾身也。元陽玄光玉女，道之母也。元陽皇人，太一王也。元陽丹田，藏精宮也。師曰：元者，氣也。陽者，日也。當思心中有日，日有赤人，著赤積大冠，衣絳單衣。次思膽中有太白明星，三光耀而相照。星上各有一人，衣絳朱衣，冠九德之冠。道君在中央，左有老子、仲成子，右有太和、曲文子，凡五人，是一也。次念脾上正黃，中有日，日中有三人，道母玄光玉女在中央，左有黃裳子，右有中黃直。次念胃管中有真人子丹，坐珠玉之肺上，黃金色雲氣為帳，玉女小童子侍之。次念臍中太一，衣五綵朱衣，冠三絳之冠，左青人，右有白人，前有赤人，後有黑人。次念丹田中有赤氣，赤氣中有三人，赤人在中央，左有青人，右有黃人，赤氣繞之，內青外黑，上白中黃。念此畢，外有所見，神氣來語人也。
　　第四十六神仙
　　常念脾中有黃氣，升上至口中，咽之，三五而止，即飽矣。可以辟穀，坐在立亡。師曰：常思脾中有日，日中有黃金匱，匱中有書，封之以黃玉印，印廣三寸，字日威喜。精而思之，則邪自出。兆能見而讀之，心開目明，即時神仙矣。
　　第四十七神仙
　　常思念胃中正白如凝脂，中有黃氣，填滿太倉，上至口中，咽之即飽。師曰：胃者，太倉也。諸神皆就太倉中飲食。中黃金釜，金飯，玉女小童，主給使之。故呼日黃裳子，致行廚矣。
　　第四十八神仙
　　腎者，元氣之根也。常思腎問白氣，上升至頭中，下至足心十指之端，周行一身中十二遍而止。手足皆熱，可以不飢、不渴、不寒，令人不老，白髮復黑。兆常念行之。
　　第四十九神仙
　　常以月朔、望日，思兩腎問白氣，上頂中，下至足心。神龜五彩為甲，文若總系。上有玄光玉女，二公相對坐，前有太一，後有玄冥司錄、司命，共議死生人。精念之，三十息止。呎曰：司錄君，司命君，六丁玉女，削去某死籍，著上生文，此當言長生。神龜呼吸，吐故納新，恣意所為。白龜之神，元氣布行，四肢皆溫。人須得腎氣，神龜呼吸乃生耳。常以甲子日及壬子日存行之，即長生矣。
　　第五十神仙
　　常以甲午之日日中時，被髮，南首，偃外，暝目，念臍下三寸丹田中黃，其氣正赤，大如手掌，其外黑，次其外青。臍上有白氣覆之，肺氣也。左有青，右有黃，各大如手掌。此三者，肝氣、脾氣、肺氣。師曰：丹田中赤者，太陽氣。其外黑者，太陰氣。次外青者，少陽氣。三合成德，三氣守之，即長生矣。
　　第五十一神仙
　　心為虛，腎為元。虛氣以清上為天，元氣以寧下為地，入於太淵。故虛氣生為呼，元氣生為嗡。心為日，腎為月，脾為斗。心氣下，腎氣上，合即為一，布行四肢，不休息。故心為血，腎為氣，合即流行，名曰脈。脈者，魂魄，人之容也。魂魄以去，主人寂寂。故百脈盡，即氣絕，氣絕即死矣。是以為道者，不可不存其神，養其根，益其氣。兆汝弩力弩力，將去矣。真人得道，萬八千歲一會。道士得道，千歲一會。故作《中經》，以遺後世。本上皇藏之金匱，道人得，千金勿傳出也。
　　第五十二神仙
　　三元之日會合於己亥。三元者，太一、太陰、宮氣是也。三元俱起己亥。太一左行，歲一辰。害氣右行，四孟，歲行一孟。太陰右行，三歲一辰，九年行方，四九三十六年。三元俱合於亥。三合之歲，水旱兵飢，災害並起。三合之歲，陰陽隔并，感天動地，害氣流行，晝行則傷穀，中有人即疾疫，中穀即飢貴。兆汝居其問，不能自生也。可不弩力勉時學道哉！．當期之世，水旱蝗蟲，五穀飢貴，兵革並起，人民疾疫，道路不通，負老提幼，散流他方，其父母妻子兄弟，一及氣內發，摧肝絕腸，略為奴婢，不知縣鄉。於期乃欲學道，豈不晚哉，豈不晚哉。吾深戒子，存神作丹，早自防，即遭亂世，遠去深藏。聖主明世，道可照而行也。故天地之會，四十五歲一小貴，九十歲一小飢，一百八十歲一大貴，三百六十歲一大飢。五百歲，賢者一小聚＃６，千歲，聖人一小聚，三千六百歲，聖大會。萬八千歲，真人一小出治。三萬六千歲，至極仙人一出治，三百六十萬歲，天地一大合。元氣淇津，濛鴻元形，人為萬物，不知束西南北。人化為禽獸，禽獸化為人。真人乃在元氣之上，仙人乃在絕域無崖之際，道人隱居，可以貴重也。
　　第五十三神仙
　　天都京兆，合在勾陳之左端，號日安德君，主與天太一北君共算計說諸神，主人魂魄，會於南極。有錄者延壽，眾神共舉之。無錄者終矣，司命絕去＃７之人，魂魄會於北極。有功德於人、天地、萬物者，子孫富貴、壽考、鮮明，身得封侯，復出為人。無德者有三：一曰殘賊酷虐，害逆天地四時；二曰呎詛、嫉拓、淫泱，慢易天地神靈；三日不孝不忠，盜竊陰賊，推埋殺人。犯此三者，子孫絕滅。人生自有三命，至聚＃８婦嫁女，復定其一命。移徒葬埋，復定其一命。得吉身者，壽考，子孫富貴。得凶者死，子孫貧困屯。汝居世問，當何著于天地？神可畏也。故天置日月、北斗、二十八宿，五星主之，六甲六丁諸神主行民問。兆汝不知，汝甚可畏之。常復有邪鬼精魅，至於家鬼，不祥里社，水土公司命門戶、井寵、清涵、太陰水瀆，皆能殺人者。兆汝欲卻邪辟鬼，當被符，次服神藥。符者，天地之信也。藥者，人之丹也，益其氣力，身輕堅強，即邪氣官鬼不能中人也，即成神仙矣。鬼者，神之使也。鬼見天信，即去矣。人亦有之，京兆舍中極鄉遊璣里，夏里黃公，字德皇，正在臍中央，太一是也。一名玉靈子，衣五彩朱衣，總閱黃神。常以八月秋分之日，案比計等。常先之一日，後之一日，正節之日，凡三日，入室勿出。常以雞嗚時思之，平日一召說之，至日禺中時止。為之三日。被髮，西北向，偃外，縱體，無令他人見之，豫敕家中人無得有聲。先齋戒沐浴，至其日，入靜室中，安心自定，先祝之曰：曾孫小兆某甲好道，願得長生。今日秋分之日，天帝使者夏里黃公來下入吾身中，案比總閱，諸神不得通亡，皆當來會。從上三呼之，比為之‘，日三呼之，三日九呼之，日中乃止。即言曰：司錄六丁玉女，削去某死籍，更著某長生神仙玉曆，急急如律令。即日有天帝無極君，教自應曰：諾。下林回向再拜，謝天神。一身道畢此矣。
　　第五十四神仙
　　子欲知真人、仙人何類，仙人衣搽衣，生毛羽，真人無影，衣五彩朱衣。其居無常處，束春，南夏，西秋，北冬，浮游名山崑崙、蓬萊、大郢、九域之上，時上謁上皇。故真人得道，八千萬歲。乘珠玉雲氣之車，駕無極之馬，時乘六飛龍，佐上皇治。中仙之士，中天而上，乘雲往來，歷越海江。下仙之士，法當尸解，晦日朝會拜禮，不得懈息，當為神使。道非有所異也，但有尊車之故耳。故百歲之人黃頭髮，三百歲之人兩權起，三百歲之人，萬物耳。四百歲之人，面縱理，五百歲之人，方瞳子，六百歲之人，脅助胼，七百歲之人，骨體填，八百歲之人，殤為筋，九百歲之人，延耳生，千歲之人，飛上天，上謁上皇太一為仙。真人重瞳子，故能徹視八方。食芝服丹，即不老。人萬八千歲更為童子，男八女七，從此始。
　　第五十五神仙
　　子欲制百邪百鬼及老精魅，常持符、利劍、亭水瓷上，’於中視其形影。凡行出入，卒逢非常怪物，於日月光中視其形影，皆可知也。以丹書制百邪符，置于瓷水上，邪鬼見之，皆自然消去矣。諸邪鬼魅，龍蛇、虎豹、六畜、狐狸、魚鱸龜、飛烏、磨鹿、老木，皆能為精物。犯人者，符刻之，斬之，付河伯、社令。當召今日直符使，六丁神守之宿衛。左文字，在八十一首玄圖六甲宮四十九真中。亦有珠胎七機，華蓋清觀，皆能制百邪。此四符者，惡穢人不可服也。當被服威喜、巨勝、左契、右射、太極、太清、太玄、陽章、參天、包元氣、太虛，此太道也。可常被服，無所不防，亦無禁忌也。上制文曰：皇天上帝，太上道君、曾孫小兆王甲好道，願得長生，所願從心來，自在心也，不多言。上封文曰：皇天上帝、太上道君，天一、太一、北千＃９君、日月陰陽君、司命君、司錄君，曾孫小兆王甲好道，願得長生，唯司命司錄君能去死籍，更著長生玉曆仙籍，定為真人。臣某即日除為太一使者，再拜受命上皇道君、中黃門子，再拜著契封符傳。當清潔先解過。常以歲四時除日及八節之日，以酒脯於束流水上解過，南流亦可。神仙玄圖曰：玉曆五十五章，姓名符信本在上皇金匱玉岌玉筍中，封之力重。兆得之，慎勿妄傳。子慎之，勿受錢之，得其人即傳之，可得神仙。吾時時自案行此二篇上下《中經》也。吾常使司命教鬼守汝，勿妄增臧吾文。一字不具，吾即知之，兆汝慎之，慎之。如吾言符與下字，以丹青之，此吾之信也。兆汝審欲神仙，當先服還丹金液，存神，即時仙矣，上為真人。兆汝不服神丹金液，當自苦耳，為寒溫風鬼所擊，司命不救汝也，道神無奈汝何。兆為道，溫衣適食，守虛無，為自然，鬼亦不能救殺也。年壽終竟，自死矣。何以言之？以其不堅守神故也。譬猶萬物之生，非欲求死，但自然老枯槁腐死，其人亦如此矣。吾以喻汝，弩力求師，吾教八十一弟皆仙，其十人布在民間，遊邀穀仙。吾越度秦項不出，為漢出，合於黃世，見吾大吉。
　　太上老君中經卷下竟
　　＃１『何』，《雲笈七籤》本作『河』。
　　＃２『日』，原缺，據《雲笈七籤》本補。
　　＃３『肺』，原作『肝』，據《雲笈七籤》本改。
　　＃４『強』，《雲笈七籤》本作『狂』。
　　＃５『常』，《雲笈七籤》本作『當』。
　　＃６『聚』，原缺，據文義補。
　　＃７『去』，原作『云』，據《雲笈七籤》本改。
　　＃８『聚』，《雲笈七籤》本作『娶』。
　　＃９『千』，《雲笈七籤》本作『斗』。