
　　龍虎元旨
　　經名：龍虎元旨。唐董師元傳，成君撰。一卷。底本出處：《正統道藏》太玄部。
　　龍虎元旨
　　龍虎者，鉛汞是也。汞者是龍，鉛者是虎。母藏子胞，子隱母胎，知白守黑，神明自來。白者金之精，黑者水之基。用鉛之法，其道微玄，此之謂也。不可識之知之，但假天性，自然而遇矣。今舉天之魂，加地之魄，合日月之精，為陰陽之道。汞為青龍，卦主震，藏主肝，束方甲乙木。木能生火，其形本青，遇火乃赤，故化為砂。為朱雀，卦主離，藏主心，南方丙丁火。離為陽，陽極則陰生，故砂中生汞也，離卦中二畫也，日中金鸚也。鉛為玄武，卦主坎，藏主腎，北方壬癸水。坎為陰，陰極則陽生，鉛中白金也，坎卦中一畫也。月中玉兔也。金為白虎，卦主兌，藏主肺，西方庚辛金。來歸性，被水火銷鑠，色轉為黃。黃芽為變化，因水火銷鑠。聖人不傳，顯之以口訣。黃主脾，為中宮戊己土。四物盡歸中宮，而成寶。古歌曰：易有孤成功易獨也滿歸后土。夫肝青為父，木也。肺白為母，金也。腎黑為子，水也。脾黃為土，土無正形，王在四季，五行相推，在乎其中矣。
　　夫五行相生，還復相制。是以金生水，水生木，木生火，火生土，土生金，此謂之相生也。火剋金，金剋木，木剋土，土剋水，水剋火，此謂之相剋也。牙為金也，以金伐木。砂為火也，以火銷金。鉛為水也，以水滅火。水既盛，以土鎮之。成乎其類，制乎其氣，此謂返制也。古歌曰：黃土金之父，流珠水之母。水以土為鬼，鎮水火不起。是一水二火三木，三性會合，以為宗倡。陰陽得偶，恬淡自處。雲從龍，風從虎。影之隨形，響之應語。水性潤下，火性炎上。大還金丹，體亦如此。
　　訣云：陰中有其陽，陽中有其陰。既識砂中汞，須求鉛裹金。二味實天地之大寶，日月之至精。夫日猶陽之魂，好動而不息，所以金雞而類。陽極陰生，故日中有鸚也。月猶陰之魄，好靜而不動，所以玉兔而類。陰極陽生，故月中有兔也。是以水中無陽不能載，火中無陰不能照，陰氣自天而降，陽氣因地而升，雲雨霧露是也。男白女赤，乃為雄雌。陰生於陽，陽生於陰，合天地之大道也。夫硫黃四兩，制汞一斤，四黃位在中宮，皆主於水土相制，漸為一體。汞在黃中，不在汞中，此為非其種類，不能成矣。今人盡以硫黃為太陽，非也。且日為太陽精，是金鸚者陰也。故日中有太陰陽精，金雞是也。硫黃是土，四黃八石之類，非陰陽之精也。變化由其真，終始自相因。
　　狐剛子問曰：玄黃化藥，盡有其真。八石之功，其效不少。何忽丹砂，獨得延齡。
　　魏君曰：雌石雄黃，辟邪去惡。石英鍾乳，補髓添精。陽起磁石，治腎之疾。雲母久服，寒暑不侵。玉屑多餐，精神不亂。孔公紫石，身體充肥。火山砲砂，破玲立效。曾青空青，煮汞令乾。古今記傳，硫黃散癖。仙籍具論，赤石丹砂，自然不死。若以氣衰血散，體竭骨乾，八石之功，稍能添益。若以長生久視，保命安神，須餌丹砂。八石見火，悉為灰燼。丹砂入火，化為水銀。能重能輕，能神能靈，能黑能白，能暗能明，五行之性也。遇火輕速上昇，鬼神尋求視無。所有龍虎交結，化體堅貞。作粉服食，變腸為筋。是以泥燒為瓦，千載不朽。盥入於肉，物莫能爛。金丹服在身中，歷千年而不死。
　　又曰：金丹入五內，霧散若風雨。薰蒸達四支，顏色悅澤好。老翁變丁壯，耆嫗成詫女。更生易齒牙，改形兔世厄，號之為真人。豈可金丹之功，而喻八石者哉。夫修大丹之法，不在藥味廣多，而在用法度周旋也。古歌曰：鉛若是真，不失家臣。鉛若不真，其汞難親。青腰使者，赤血將軍，白虎作腦，黃芽為筋。白虎者銀也，黃芽者土也，青腰者曾青也，赤血者雄黃也。
　　青霞子云：給火鉛也，與汞木是一家，故云家臣。黃芽是砂中之土，為宗根也。義不可知，真大師之訣也。青霞子曰：道非常道，玄之又玄，迎之不見其首，隨之不見其後，忽於無中，其形乃有。為陰中之陽，忽於有中，其形卻無，為腸中之陰。誰名黃芽，為夫相守契合。
　　狐剛子曰：黃芽何物為之。魏公曰：用鉛不用鉛，五金生於鉛。鉛是五金之筋髓，七寶之良媒，八石之尊主。五金切忌鉛，不得誤用之。鉛精鉛精，鍊鉛而成。
　　狐剛子曰：黃芽幸而聞之，敢問鍊鉛之法，用何鼎器。魏公曰：鼎鼎元無鼎，藥藥元無藥。黃芽不是鉛，須向鉛中作。欲得識黃芽，亦不離鉛腳。不得黃芽門，用鉛亦須錯。青霞子曰：芽若是鉛，棄鉛萬里。芽若非鉛，從鉛而始。鉛為芽母，芽為鉛子。若得金華，捨鉛不使。又曰：鼎且非金鼎，爐且非越爐。離從坎下發，兌向土中居。三性既會合，二味自然俱。固濟胎不泄，變化亦須臾。
　　訣曰：白金為君，是黑鉛之精，西方位也，而含少陽之精。更以鍊於鉛中，神功自真。灰池炎鑠，鉛沈銀浮，謂之黃輕，亦曰金華，亦曰秋石，亦日黃芽。其性微熱，已是長生之寶。然孤陽之牙，未可獨立。次以陰陽，方為君臣。若黃帝得金華之美，故謂之美金華。淮南王云秋石者，八月之節，西方之位，以其色白，故號秋石。王陽謂之黃芽，以黃色如萬物之初芽，故日黃芽。體在一源，分為數號，各因其人名之不同。曾青為氣，達於上下。雄黃為使，光明四隅。如假良媒，會合相須，大功既就，各有分區。八石棄捐，黃出武都。惟金與水，炫懼明珠。子了其義，神道自扶。
　　訣云：金性玲，生於至陽，汞產於砂也。石性熱，生於至陰，銀產於鉛也。二味各得天地之元氣，水火銷鑠，石沈金浮，君臣相返，陰卻是陽，君卻是臣，然後陰陽相須，君臣相得，此乃神仙要妙，大道之宗源。上下水火，依時升降，千變萬化，莫過於鉛汞。類同者相從，事乖者難為一種。是以騖雀不生鳳，狐兔不乳馬，故須種類。
　　青霞子云：萬物芸芸，各歸其根。金生於水，眾妙之門。陰陽交熾，上下騰奔，神胎不泄，制魄拘魂。類同則合，事乖者分，騖不生鳳，狐非馬旱。
　　訣云：黃芽八兩，屬乾屬剛，屬陽龍。汞八兩，屬坤屬柔，屬陰虎。故曰：乾坤剛柔，陰陽龍虎。牙八兩，汞八兩，合為一斤，以應兩弦。每兩有四分，計六十四一分，以應六十四卦。每分有六銖，以應卦之六爻，計三百八十四銖，以應三百八十四爻。亦象一年有三百六十日，并二十四氣，以成三百八十四數也。一水，火二，木三，金四，土五，以應五行。五日一候，四十五日一節，故古人託易而象焉。孤陰不成，孤陽不生，一陰一陽，其道乃昌。其藥如子在胞，如果在樹，但睹成熟，莫測其、變化。固一濟綿密，不使漏泄，起自於寅，王在於午，墓在於戌。初起火一陽生復卦，至臨卦，泰卦，大壯卦，央卦，乾卦，娠卦，遁卦，否卦，觀卦，剝卦，坤卦，至娠卦滅火，至坤卦畢止。其藥得金味而辛，得木味而酸，得水味而鹹，得火味而苦，周迴四隅，而歸中宮，得土味而甘。故謂之還丹五行，味足而歸中宮戊己土。到中官，方得名還丹。今云丹者，赤色之名。還者，還其本體。其味不甘，徒有赤色，非還丹也。五行既遍十二卦，將周二八之數，不臧一斤，上下兩弦，通乎大道，鬼神莫能測，聖賢莫能知，藥從汞結，如果從花結實，如子從氣成形，藥從金水成丹，惟聖與賢，方表鑪中之變化。但天地自然成功，實玄化之妙道。太上微言，非人不可傳，罪及七世。得人不傳，亦受其殃。故先聖書之，藏于石室金匱，得者切以為深戒也。
　　火候從十一月半斤，十二月，一斤，正月一斤半，二月不用火，三月二斤，四月一斤半，五月二斤，六月一斤半，七月一斤，八月不用火，九月半斤，十月四兩，至十五日開爐。欲入養藥，先入小爐，十五日，定分兩不折，卻入大爐，從十一月起首，至卯酉二卦，不用火，所以十箇月成丹。子丑寅為春，卯辰巳為夏，此六月純陽用事，陰求於陽，水入金也。午未申為秋，酉亥戌為冬，此六月純陰用事，陽求於陰，金入水也。二氣相蒸，金水之形常轉，往來不定，上下無恆，水得金而昇騰，金得水而潛匿，相須變化，凝結器中，還丹之體，神哉神哉。後之君子不可輒議之也。
　　太上誠詞云：受吾文百年之內，可傳三人。三十年可傳一人。若無同心者，三十年寫一本，須盡其理，藏於名山石室中，以俟有分者得之。束嶽董師元於貞元五年，受之於羅浮山隱士青霞子。貞元十九年，傳受劍州司馬張陶，開成三年，京師傳族弟李汾。長契五年，傳成君隱士。口訣不載於文，祕之祕之。
　　歌曰：
　　天地初分日月高，狀如雞子復如桃。
　　陰陽真氣知時節，直待三年脫戰袍。
　　大道分明在眼前，時人不會誤歸泉。
　　黃芽本是乾坤氣，神水根基與汞連。
　　龍虎丹砂義最幽，五神金內汞鉛流。
　　千朝變紫雲飛去，直至大羅天上頭。
　　認得根源不用忙，三三合九有純陽。
　　潛通變化神光見，從此朝天近玉皇。
　　用鉛須得汞相和，二性為親女唱歌。
　　鍊到紫河車地動，白雲相伴鶴來過。
　　合其天地合其元，子母相逢不敢言。
　　先汞後鉛真道大，莫教失伴鶴歸天。
　　此寶從來二八傳，吉年吉月入爐安。
　　千朝火候依時節，必定芽成汞已乾。
　　龍虎元旨竟