還丹至藥篇
　　經名：還丹至藥篇。原題賢芝膺圖述，疑為宋人。一卷。底本出處：《正統道藏》太玄部。
　　還丹至藥篇序
　　余少處轅門，操心僻好，因逢同志，相示紅爐。荏苒修持，經二十載， 塵心不改，世意長存。但貪利衛之門，不究金丹之要。泊乎漂泊，一事無成，俟錯朧踵，遣途失墜，後乃信知八石元無入聖之功，便如五金只是凡常之物。余雖無成，不懷怨恨，自知學不究於玄機，理乖探遠。後因脫大難，偶遇至人，慾余苦心，傳余口訣，蒙設盟分付，事不虛傳，誓囑丁寧，不許傳於塵庶。余便依訣修鍊，親睹神功，皇為玄微，獨稱要妙。賢芝□雖則頓悟，返卻驚駭，一恐功行未周，二慮骨輕命薄，且見從來學者，盡是金枝玉葉，帝子王孫，抱器英儒，懷才君子。留心者動經百萬，成名者不睹二三，信知不在貴豪，得者直須計分。賢芝愧為一卒，遭遇仙方，睹真鉛真汞之根基，辨真水真火之始末，黃芽樞要，撮在掌中；秋石玄微，簇於襟抱。如斯過望，計自萬生。賢芝遂便改過修真，不貪奢侈，麻衣弊服，惟愜本情，布德存神，治救不足。昨因閑暇，想己同流，饅費心神，虛勞肺腑，學攻丹鼇，指蛇為龍。如此參差，虛來無數。未知鉛汞之本蒂，空為點化之誑詞。洎乎八石奔騰，五金焦耗。賢芝今則聊陳短見，激勸志學同流，大藥不無，還丹實有，須得內外相似，心口不殊，莫憚苦辛，親覲上哲。書此十頌，將示同人，共隱雲霄，永奔塵埃者矣！
　　還丹至藥篇
　　悟玄子賢芝膺圖述
　　余耽至術久辛勤，撈灑仙經二十春，偶向火中求白汞，瞥然水裹睹鉛銀。
　　始知不枉平生志，醒悟從來夢幻身，長燕沈檀香一灶，洗心朝禮玉皇真。
　　愧暫一卒起轅門，豈料烏光照覆盆，指得五行來往剋，識他龍虎競相吞。
　　轉南為北成從北，奔有存無無卻存，除卻志同方始話，非其人處不言論。
　　實知得遇是天然，塵中凡眼見丹田，神理暗中垂慾默，仙經卷裹悟精專。
　　黃芽鍊向爐中睹，聖石修來掌上看，志脫塵埃身未脫，目前萬事盡成閑。
　　因覽參同覺眼明，黃芽只在世問生，人人顛倒無尋處，箇箇昏迷空遠行。
　　四物周回為始蒂，兩般和會契初萌，河車漸變牙胎質，轉卻青龍白虎形。
　　悟得真鉛返卻驚，塵中身恐俟神明，未修功行根機淺，處在凡蒙慮骨輕。
　　自此有心憐水土，從今無意戀金瓊，乾坤鼎就年周滿，擔取丹瓢往赤城。
　　傳聞出世有仙丹，學者如麻得者難，只鍊四黃攻八石，不知龍虎作何顏。
　　區區但展經書讀，屹屹長開萬卷看，動便辛勤三十載，鬢霜終不識真鉛。
　　百億人求不可求，古今此事甚深幽，南方事體當朱夏，北治容光轉白秋。
　　苦志鍊來無計鍊，專心修處擬何修，欲尋尋得天涯遍，未遇生前雪滿頭。
　　仙丹神術事深奇，古往今來得者希，淺智度量何所見，上人思忖尚懷疑。
　　從無入有神難測，自有從無聖不知。莫怪仙經長隱祕，留傳只恐泄天機。
　　還丹浩渺實難窮，無分千生不可逢，得了隱藏須守護，莫將金玉貴相同。
　　成來燕雀餐為鳳，悟了蛇魚食化龍，如此神功難可述，豈因循話向愚蒙。
　　須知不易得周圓，實是千難與萬難，舉世只知微小衛，誰人肯學大還丹。
　　金銀共說皆聞喜，鉛汞才聞似夢間，如此錯來經百萬，未登五十鬢先斑。 
　　還丹至藥篇
　　悟得真鉛返卻驚，塵中身恐俟神明，未修功行根機淺，處在凡蒙慮骨輕。
　　自此有心憐水土，從今無意戀金瓊，乾坤鼎就年周滿，擔取丹瓢往赤城。
　　傳聞出世有仙丹，學者如麻得者難，只鍊四黃攻八石，不知龍虎作何顏。
　　區區但展經書讀，屹屹長開萬卷看，動便辛勤三十載，鬢霜終不識真鉛。
　　百億人求不可求，古今此事甚深幽，南方事體當朱夏，北治容光轉白秋。
　　苦志鍊來無計鍊，專心修處擬何修，欲尋尋得天涯遍，未遇生前雪滿頭。
　　仙丹神術事深奇，古往今來得者希，淺智度量何所見，上人思忖尚懷疑。
　　從無入有神難測，自有從無聖不知。莫怪仙經長隱祕，留傳只恐泄天機。
　　還丹浩渺實難窮，無分千生不可逢，得了隱藏須守護，莫將金玉貴相同。
　　成來燕雀餐為鳳，悟了蛇魚食化龍，如此神功難可述，豈因循話向愚蒙。
　　須知不易得周圓，實是千難與萬難，舉世只知微小衛，誰人肯學大還丹。
　　金銀共說皆聞喜，鉛汞才聞似夢間，如此錯來經百萬，未登五十鬢先斑。 
　　還丹至藥篇竟