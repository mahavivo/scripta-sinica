龍虎還丹訣
　　經名：龍虎還丹訣。宋李真人撰。一卷。底本出處：《正統道藏》太玄部。
　　龍虎還丹訣
　　李真人述
　　望江南龍虎訣
　　初學道，須認得真鉛。採取鉛中金白雪，卻將金雪作丹田，方始見重玄。
　　真鉛者，是鉛中丹砂也。此丹砂從無而生有，從有而還無，稟沖和氣而生，謂之丹砂，亦日河車，亦日鍊秋石，亦日金花，亦號中男，亦日白馬牙。此丹砂象太易混沌一氣未分也。一氣者，是元氣始萌。從一生二，二者陰也。得白金之名，從白金二生三，三者丹砂也。三屬木，木者屬氣，氣者非金銀質色也。學道之士遇此丹砂，於金鼎內，專志修學，十已得八九也。若以朱砂為丹砂者，徒竭功力。
　　分明道，不離黑鉛中。鍊取五行尋藥體，五行之內覓金公，法象在《參同》。
　　陰中有陽，不離北方。若黑鉛燒鍊為藥，何甩更言恍恍惚惚，此產在五行虛無之體。《太易》云：故黃芽產於河車也。河車者為之太素，形之神變，謂之有質。若用鉛，非用鉛。若棄鉛，無有是處。經云：芽若是鉛，去鉛萬里。芽若非鉛，從鉛而始。學道之門，切忌鉛錫，何況棄鉛尋真。故經云：鉛非黑錫，汞非水銀。
　　分明道，朦朧在君家。龍虎見君君不見，徒將金寶作河車，爭得見黃芽。
　　朦朧是天玄地黃，陰陽大象之氣，降在五行，為坎離之象，乾坤之根。《易志》云：在天成象，在地成形。聖人以法象陰陽，探摘五行，反見有形。若容易探時，只在君家舍。日日看君君不見，此言屬大道沖和之氣，五行之初，杳冥充妙之象，非人家之所有，非几人可知也。
　　還丹道，金水是良媒。須得華池終見寶，徒將砂向黑鉛埋，莫妄損三才。
　　金水二字，自生於物。亦日金水，亦號鉛汞，亦為青龍白虎，亦稱坎離。良媒者，真水真火也。經云：內有一飛一伏，外有一佐一助。木者本是束方真汞之象，金者是西方真鉛之名，故知金水從一物中生。今人多將銀末伏朱砂鉛，逐成世寶，認此為白金，豈是自然。且用鉛不用鉛，三才全既。逐成得銀，已損三才，豈是真正之理。三篇云：莫壞我鉛，我命得全。莫破我車，廢我還家。豈不明損鉛之氣，須認得真華池者。千經萬論，不載於文。故《易志》云：白者金精是一陽，黑者水基是一陰。此實露玄機，學道之士細而覽之，自然解悟。
　　丹砂道，學者亦如麻。不識鉛中含白虎，競燒糞穢覓金華，爭得跨雲霞。
　　經云：自古及今，學者如麻。不得丹砂，竭力傾家。若不識真鉛，徒尋白虎。若不識真汞，莫覓流珠。今時人多將糞穢燒灰，鍊灑取鹽，與白虎水銀，便為鉛汞，此二物豈是四象為五行之體，八卦三才之形。且況修至藥皆須淨潔，棄卻榮華，然後修陰布陽，設壇制爐，修合鼎器，探日月之精，鍊五行之氣，如此法天象地，運用機關，審定節符，尚未克成。豈有神仙出世之路，離几入聖之門，修鍊不嚴潔，欲求長生，其理太遠乎。求真萬劫，不可得也。
　　金花道，世上少人知。莫弄黑鉛將造化，淮南全祕在華池，爭肯泄天機。
　　古歌云：化南作北，母子相剋。轉北成西，配為夫妻。此是真直之言，金木相剋之道，明無雜類也。為鉛屬北方壬癸水，水中懷白謂之白金。西方卦主兌，白虎之名主殺害，淮南王鍊秋石，以其色白，故號秋石。是以聖人鍊祕有華池，不載於經訣。《參》云：欲寫之竹帛，只恐泄天機。尚恐惡人竊弄，窺慢至寶。經云：寧取鉛中金，不取金中寶。寶者，非家有也，非世問之寶也。此言昭昭自是，學人淺見，不曉經文。《陰符》云：金丹之衛百數，其要在神水華池。華池，世所稀留傳，不許俗人知，豈得妄造次，攀引八石之功，非種類也。經云：玄象著明，莫大乎日月。天氣下降，地氣上騰，陰陽交感，結成至寶，布在人問。先聖徐從事仰觀玄象，得悟玄機，遂探陰陽之精，以成至藥。今人或以水精石，取日中火，月中水，為真水真火，是誤也。《參》云：下有太陽之氣，伏蒸須突問，先液及凝，號日黃輿焉。中卷云：金花先唱，有頃之問，還解為水，馬齒欄干。此時探真精之氣。頃刻須臾之際。豈將煉取几物，何年得成，況滯須臾之。道經云：文分時，不妄虛載。但總括韋歌，遍尋諸訣，自然心源淡薄也，遇矣。
　　真龍虎，玉兔與金精。廣見青冥含萬象，朦朧降氣結朱英，凡汞豈長生。
　　丹砂一體，是日月之精，天地之寶，含五行之氣，稟四象成形。豈得便將黑鉛并水銀為理，此二氣朦朧之象，豈不是降沖和二氣結為。《易志》云：日中有烏，名日陰精，結氣朱英，鍊之固形。月中有兔，名日陽精。歌曰：陰中鍊陽，必謁仙堂是也。
　　金與水，相見兩交并。復卦發爻依刻漏，壺中日月結成形，滄海幾回清。
　　金數四，水數一，二物合為一體，如狸犬鼠雀之畏鶴，不虛謬也。歌曰：若能鉛自俱，亦如猶見鼠。先聖纂集諸經，皆言玄妙真一之理，起悟後人，丁寧頗切，顯露根基。自是後人各各自能，怕有妄牽引雜，由意心指授。若遇志人口訣，頃刻之問，便乃頓解心源，返掌之義，實不虛謬也。
　　北方水，其數是真鉛。一氣剋凝抽摘雪，須令金體重初元，此結道中玄．
　　鉛者，北方玄武之號，西方白虎之名。今人亦將網腳蕃鉛，及諸處鉛，或投水銀，取笑呼為黃芽。或以黃丹及密陀僧已上為金花，謬也。《五相類》云：鉛若探取即鉛。世有氣探玉夢，即霜鉛也。世有筋骨黃芽者，三才全，骨肉不相離。又歌云：水銀二氣非他物，先為肉兮後為骨。骨肉相繼得長存，從此河車金寶畢。如男女宛然，以表真如本初源也，號之元也。若不悟終世，無有得理也。
　　北方水，龍虎自交彰。水火運時歸一體，臨爐早見五神光，根本昔中方。
　　青童君云：世人若知太陽之髓，轉換天地，驅役鬼神，雲雷鼓風，龍虎交趾，變易潛通，五行相類，莫非天人，可以得知。几人何以知之乎。
　　菩薩蠻還丹訣
　　還丹根蒂將何作，須憑金火相銷鑠。金大得長生，方成夫與妻。
　　夫妻情重重，共隱真人洞。真洞約迴期，天符來便歸。
　　還丹父母將何作，木從火裹生枝博。枝博既芳榮，離宮火漸明。
　　漸明終卻滅，化土生金屑。土謝王金鄉，金來歸北方。
　　還丹龍虎將何作，北方玄武南朱雀。朱雀變為龍，元宮養大蟲。
　　大蟲食草木，龍愛吞金玉。交戰向滄淇，俱傷血滿形。
　　還丹鉛汞將何作，砂須剝面鉛沈腳。砂精與鉛精，露形不露形。
　　爭得相違背，須用三才理。汞採日中精，鉛須鉛裹金。
　　還丹水火將何作，須知兩位相交錯。火在水中求，水從火裹流。
　　水流遭火剋，為有中男力。水被火波持，相擭一室歸。
　　還丹鼎器將何作，戊己正土為城郭。城郭善隄防，隄防是藥王。
　　藥王能御眾，臣下難飛動。外隔坎離城，誰人見鼎形。
　　還丹火法將何作，初從復卦終于剝。旦暮用屯蒙，潛行造化工。
　　進為春夏月，退象秋冬節。既未入坤宮，還丹道已窮。
　　還丹祕訣將何作，因師口授親糟粕。未悟莫施為，前程路瞼鐵。
　　尋文終不的，義在文中出。文義縱惺惺，搏量早晚成。
　　還丹節行將何作，師曾祝付留言約。莫近貴豪門，貴豪賺殺人。
　　不須誇富有，富有難長久。隱遁且攸攸，願將天地儔。
　　還丹功用將何作，仙人盡號長生藥。服了得延年，方知此理元。
　　至藥終須覓，只在坎離側。向此得真微，天長地久期。
　　沁園春注解
　　七返
　　《易》曰：七日來復，復其道也。又寅之申，申復之寅，此皆七返之道也。又自金之土，土之火，火之木，木之水，水之金，金復來之土，此亦七返也。金兩見土，則乃立鼎器之象也。
　　還丹
　　天地真陽，光輝赫赫。然人不見者，何也。謂不能守天地靈根，散蕩真陽於外，而不得存於內，故也。若遇七返之道，即還來身內，煉之為丹，故日還丹。還丹者，大藥之總名也。即金丹是也。
　　在人，
　　謂七返還丹，天地得之成變化，變化然後生萬物，萬物之中，唯人得天地至靈之氣，而內有靈氣之根，即為還丹之根本也。在人謂丹基，在人之身內故也。
　　先須煉己待時。
　　既還丹在人之身內，則亦得旨。然後用功焉，以則用也。欲煉還丹，叉待時之至，則用功也。丹道若不得時，則不能奪乾坤造化之功矣。用功得其時，則丹道之功成耳。
　　正一陽初動，
　　一日十二時，亥之至，天地萬物皆被其陰矣。陰之極，則時遷子，當建子之時，一陽內發，則成復卦 。此時正一陽始發動，則得潛龍之象也。又曰：初九，潛龍勿用者也。真人曰：一物有靈潛五彩。
　　中宵漏永，溫溫鉛鼎，光透簾帷。
　　中宵即夜半之謂也。漏即刻漏，定時之法也。永即漏長之謂也。一陽既生後，至丑即二陽生，成臨卦#1，陽火漸盛，則鉛鼎自溫，而未至炎熱，猶人問釜器中貯水，以火發之，則豈不溫乎。言陰陽配類，而凝成至藥，旋旋入於鼎中，以火炬之，則金丹道長矣。今只言鉛而不言汞者，何也。夫天地未闢之先，則一氣而已。天地之先一氣者，鉛也。天地既闢之後，乃生二氣，則日陰與陽。真人曰：二物會時為道本，陰陽鉛與汞也＇。故只言鉛鼎者，謂先言一氣也。鉛獨為天地萬物眾藥之祖，故不言汞也。鉛鼎既溫，則真氣薰蒸於四肢五臟，透于膚肌之外，光澤一身之問，無所不至也。《易》曰：九二，見龍在田之象也。光輝于地上，故日光透簾帷也。
　　造化爭馳。
　　陰上陽下，陰能伏陽，陽能消陰。陰雖居上位，奈何不得進退之時，故陰陽爭進退之勢，而水火爭進退之功，二氣交并，則成造化之功。若陰陽二氣不交，則造化元功之道不立焉。時既及寅，則三陽奮亨，而生泰 。《易》曰：九三，君子終日乾乾。真人曰：九三，君子覺龍吟未正，而猶上進，則與三陰爭勢，故日造化爭馳。
　　虎龍交媾，
　　陰上陽下，陰即水虎，陽即火龍也。時又加卯，則四陽生于二陰之下，則成大壯 。《易》曰：九四，或躍在淵之象也。真人曰：四位推排虎降泉。故陽龍得勢，侵陵陰虎之位，則有交媾之體也。又虎即陰中之陽物也，坎男是也。龍即陽中之陰物也，離女是也。男與女示一陰一陽，則有交媾之道，而成變化矣。《易》曰：一陰一陽之謂道。
　　進火工夫猶鬥危。
　　陰虎之勢虧，而陽龍之位盛也。陰虎不知其機，不識其時，不知其退，恃水能伏火，欲強滅其火龍，又不知龍已至於辰，得九五之位，而生夬 。《易》曰：九五，飛龍在天之象也。故日有鬥戰之危也。謂陰虎欲退之際也。真人曰：已知金虎伏，時聽五龍吟。識此則乾坤之理盡矣。
　　曲江上，看月華凝靜，有箇烏飛。
　　人之身內有九曲江，即純陽之所也。睹中夜月華凝靜之時，令人進用煉丹之道，則除去塵事，致心境如月之瑩然，後周畢九陽之數，鍊二氣為丹。餌之則皆歷九江，而朝元海中也。真人曰：九曲江邊坐外看，一條長路入天端。慶雲捧擁朝赤子，瑞氣徘徊處日姻。鉛汞此時為至藥，坎·離今日結成丹。功能濟命長無老，只在人心不是難。海蟾子曰：九江無浪發三花是也。三花者，三田之道芽也。自子至巳，六位俱陽，則成乾 。《易》曰：上九，見韋龍之象也。真人曰：六龍齊駕得升乾。又曰：天下都遊半日功。既成純陽，則是謂太陰，而日之在巳，故日曲江上看月華凝靜，有箇烏飛也。真人曰：有箇烏飛入桂官。又曰：幾度靈烏宿桂柯。又曰：沈將海底去，抱出日頭來。
　　當時自飲刀圭，
　　天有五行，即地有五行。天有五行者，水木土火金。地有五行者，火金水木土也，此即皆屬二氣之所生也，亦各以土為主。故煉丹之道，用以匹配，和合為藥，入于鼎中。則真金產於二土之內，二土日圭，明金產土內，是謂刀圭。火繫之則化為金液，上朝天庭，歷泥九，降華池，而飲之則飛下層樓，直詣絳官，復流丹鼎，灌溉靈根，周而復始，無有休息。故《參同契》云：刀內霧散入五若風雨，此之謂也。又 曰：一味瓊漿固吾衰朽。真人曰：一粒刀圭五彩輝，飛丹走入神仙窟。刀圭即金丹之味也。當時則進功鍊丹之時也。
　　又誰信，無中養就兒。
　　寰海之內，塵世之問，人物之繁，孰知其際限。其中何人，信有神仙妙道，自無中致有。故真人曰：我獨知之，勞生數盡，復歸于無。今真人向無中，以妙道養育，成其嬰兒，故日無中養就兄也。
　　辨水源清濁，
　　清陽而濁陰也。下丹田名日混元海。真人曰：混元海底隱生輪，海即氣海也，水源即須認陰陽之根源也，匹配而不使差互也。陰陽差互，則有乖煉丹之道也。
　　金木問隔，
　　金剋木生火，而火剋金生水，水剋火，金欲剋木，木生火，而金不能剋木。火欲剋金，金生水，而火不能剋金。故真人配水於乾、坎，致火於兌、坤，而安金於離、巽，排木在震、艮，然後足鼎於中官。中官者，土之尊位也，而製御八方。真人曰：五方行盡得丹名。又曰：八方周匝龍行火，五行四象問隔之。理無逾於此也。煉丹者先立鼎器，後運之九官八卦，行乎妙道也。
　　不因師指，此事難知。
　　金丹之道，乃出世飛昇之事也。若不因先賢聖師指授，世俗之人安能得造幽微要妙者乎。真人曰：欲叩玄關，須憑匠手。又曰：賢良猶不曉，愚昧豈能觀。
　　道要玄微，
　　煉丹之道，其要在玄微，微妙中奪得造化之機也。不知微妙之門，則金丹之道不可得而成之。
　　天機深遠，
　　城璣用天之道也。又曰：金丹之道，如彼蒼冥玄宜遼廓，而世之人不．可容易知天機也。使夫知者，其唯達神仙之道者乎。真人曰：誰識天機在掌中。
　　下手速修無太遲。
　　夫人之處浮世之問，輪迴變更，生死日遷，命在倏忽，光景須臾，逝波峻躍，無暫止休。故真人曰：垂言勉人，訪道尋真，速修丹道，以救浮世，安可稽緩，故日無太遲也。
　　蓬萊路，仗三千行滿，獨步雲歸。
　　蓬萊即神仙所處之官室也。世俗之．人，不可到也。欲趨之，則叉遇神仙－真人，修煉金丹之道，功成則形神俱妙，輕舉雲路，馳龍駕，控鶴馭，而可到也。金丹之道，又在修蘊仁德，陰一救世患，使三千之功，八百之行既就。仗此而出塵勞之境，達逍遙之鄉，造真人之地，誠不謬矣。
　　龍虎還丹訣竟
　　＃１按上下文，此處疑有 卦象。