洞元子內丹訣
　　經名：洞元子內丹訣。二卷，疑出於宋代。底本出處：《正統道藏》太玄部。
　　洞元子內丹訣序
　　上古道士得道者百萬，其人著書誘善者，萬一分矣！然者辭多指示，則弗露真源，文旨大綱，悉惑於眾。或使人考厥外典，用合玄元，比象既繁，闡閩莫履，非達道之士，無能曉諸。然聖道不書於簡冊，而修鍊自有於塗程，或成之於十月，或就之於千日，少有差誤，終墜下鬼。故畫八卦者，必列乎象，辯吉凶者，必重其爻，日月往還，變在其中矣！爻象成乎內，則變化見乎外，生乎萬物，天地之大德也。聖人則之，必寶乎位也。寶位者，聖人之身，匪名位歟位存則仁者處之，位喪則仁者去之。仁者苟性，其能修鍊乎？知之修鍊，其匪聖人乎！烏兔奔馳，以成其明，寒暑交代，以成其歲，龍墊而求化，蟆屈而求進，精想在神，終獲其用。寂然能守天下之事，殊塗而同歸也。故仁者安其身，默居以俟其用，崇乎德業，以達其身。近代迷謬之徒，纔達小乘，便云得道，惟求想脫，稱是神仙，殊不知想脫之塗，悉為神亂，未若神仙，鍊神為仙也。惟人有神，常能自見，雖目常睹，亦不自識，故聖人謂日用而不知也。設使有士，臨鑑自顧鑑中之像，其匪神乎1．容質美陋，必形於照中，照中之姿，曷異於臨照之士？故照中之像，其日神乎！人見其神，不期修鍊，其為鬼乎！是以聖人謂人知其神而神，不知不神而神，此之謂也。夫以修鍊以神為仙者，必先鍊厥形，厥形若全，神自全也。或日：何謂形全則神全？對日：謂有士瞽其一目，臨照自觀照中像，亦如之，未有瞽士臨照之中，像弗瞽也；全士臨照，中之像瞽焉！所以必先全形也。又問日：神居於人身乎？日：居之。何以對照而出也？答日：對照弗出者，是人之盲，神出而不見也。且人身神，其如宅乎！神居人形，又若人之舍於室爾。苟出入無滯，關鍵牢密，亡差誤也。故室壞則人去，形敗則神逝，此之謂要道也。凡修鍊者必先寬仁厚德，多義足信，揚慈豐惠，惡貪遠害，嫉拓之行弗行焉，可謂明也已矣！嬌佞之言弗出焉，可謂直也已矣！見溺必拯，見焚必救，見困必扶，見幼必懷，見耆必安，見危必濟，見難必拔，臨刑必減，臨怒而息，臨事而思，臨民而惠，見惡如探湯，見善如不及，陰功久積，陽德自繁，無加嫉拓以自壞也，無恃淫慾以自伐也，精存則神固，精竭則神去，故聖人言，先精而後神也，先神而後仙也。近代學徒，不知聖道，咸行戒潔戒行，專一林泉，蠣食龐衣，不親房室，精無所漏，神亦自全，尚可延齡，以居濁世。及當數盡，積薪焚燒，所存無漏之精，盡為戒珠之異，烈火不能為燼，水流不能為也。故經謂執著之者，不明道德，此之謂矣！今之人纔及斷穀安定之門，自階神仙，感執著之，吁！誠實可哀哉！.夫鍊黑不由八卦者，悉虛疲役耳。今備述神仙修養之叔，咸為篇次，欲諸學者，不枉其志，即不必以，《周易參同契》《太易至圖》而合之，理實煥然。細述厥旨，凡諸道士，審而味之矣！
　　洞元子內丹訣卷上
　　玄元篇第一
　　夫鍊丹之士，非鍊凡鉛汞也，所鍊者，真鉛真汞也。蓋聖人取象而比之，以式於眾。云執鉛投汞，火候以時，採諸花耳，人鑒恨也。北方正炁日水，南方正炁曰火，水火二炁，採必有時，用必有日，苟採取失候，雖鍊百載，亦徒為也。若使日月歸元，水火得濟，功成至速。故丹者，丹田之謂也，其奚有鉛汞能成乎？且上丹田日泥丸，中丹田曰絳宮，下丹田日炁海，亦日鼎，取水火之炁，歸之於鼎，故日爐。寡淫慾，惜精液，實筋骨，榮泥丸者，故鍊上丹田也。多忠孝惻隱之心，負拯救扶危之道，履仁終日，猶恐不及，博施濟眾，嫉拓弗恃，抱元守一，精無搖蕩者，鍊中丹也。納水火之炁，歸爐鼎之中，弗蕩厥精，終固其根者，鍊下丹田也。三丹若就，焉能死！及夫天地之形久長者也。寒暑往來，日月迭運，大嶽有雲，巨海有潮，斯皆炁候往還也，人亦如之。故以眼目比之為日月，腸胃比之為江海，肝比束方木，心比南方火，肺比西方金，腎比北方水，脾比中央土，炁候出沒比之為雲，津液往來比之為潮，血脈通流比之為河，下元精室比之為海。故聖人順天地造化，取象而修之，乃長生飛仙也。多見愚輩，俟役心神，迷執己見，寢食或忘，區區終日，莫見成功。凡陰陽之炁，採必有時，採若有差，丹莫得就。夫五月一陰生，陽衰而陰盛也，陰陽之炁，生必有日，採必有時，故年有月也，日有時也。十一月為之冬至日，一陽生也，他皆倣此也。陽皆得以用之，陰得以休之，故人採炁者多以半夜子時，為候，斯亦然也。大用之候冬至也，小用之候半夜也，此失之毫釐，差之千里也。
　　訣曰
　　凡鉛凡汞非水火，真水真火唯一箇。化為龍虎鎮相隨，龍若行時虎不坐。
　　但於至日勤驅逐，半夜子時令相續。炁為龍兮津為虎，相將直入玄宮去。
　　審其時候若獲之，是人皆適雲霄路。
　　坎宮篇第二
　　坎者，北方也，為陰為月，為虎為水，為炁。其卦得＠＃，兩陰而一陽也，陰中陽生也。水能育萬物，炁能生萬物。混沌之分，其炁象同水，然後生陽，陽處殼中，卵之象也，亦坎卦二陰而一陽，陰包乎陽也，陰極陽生之謂。故能生其陽，陽生而合陰，則分為天地，天地生萬物，道之源耳。天地長久，始於水也，故鍊炁者，守乎坎，亡坎者，亡母也。萬物無母而不育，故必守母，然後成耳。居蒙昧之中，理者，其坎之謂歟！．是杳冥之中養精明，恍惚之中得物者，成其精，獲其物，得無故乎？君子處身於罹亂之際，必全其志，養氣於杳冥之問，必保其道。志全則無不立，道保則無不就。《易》曰：有孚維心享。用而行者，不升於天，天則險也。至於玄牝之門，復歸於海，出於玄牝，則亡也。故《易》曰行有尚用者，二陰俱往朝於谷神，歷諸經脈及諸齡峰，是以易象坎，重陰也，炁上而無差，津注而不亂，採必以日，用必以時，精不蕩，炁不錯，巡歷塗轍，同歸於一。故《易》曰：水流而不盈，行險而不失，其信夫！修炁者常習坎宮，運行有度，晝夜匪失，於千日功畢其數，故《易》曰：君子以常德行，習教事。又曰：三歲不得凶，千日不就，終凶也。炁海日鼎，亦日器，兩陰並薦，下歸鼎津為玉華，鼎曰靈根，氣行之塗，亦曰衡廬。玉華之味，其甘若蜜，既歸於鼎，始成厥道。故《易》曰：六四蹲酒□篡貳，用缶納約是也。類象。
　　篆日
　　坎宮之象，混沌也，杳冥也，恍惚也，相生也，陰陽也，子母也，運而心亨者，有信也，流而不盈，險而不次，有誠者也。匪常德行習，教事不周，千日凶者也。本宮之液，鍊之日久，玉華迅激，津者也。六四蹲酒，二陰之液者也，納之用缶，鼎器也。君子履是有或。過莫大焉！
　　訣日
　　氣之為龍津作虎，水有骨兮火有土，時人不會一陰陽，不知本生一子母。
　　子迎母，母隨子，蹲酒嘉味甘如醴，扶入河車般載歸，白頭相守無能死。
　　玄牝之門密關鎖，逍遙只向瓊臺坐，沐身除卻有神泉，饑食自能發元火。
　　千日功成生子孫，故云我命即在我。
　　離宮篇第三
　　離宮，南方之位也，王德在火，麗也，發也。太陽之炁既剛且猛，故其卦得 ，離之象柔其中，而剛其外也。以柔悅剛，以剛禦柔，和而順也。陽極則陰生，陰極則陽生，故坎中剛，高中柔，和而順也。日中烏，月中兔，重明之盛，匪獲陰德，弗能久也。重陰之盛，匪得陽，不能永也。夫修炁之事，匪獨運坎宮而得成坎也，匪獨運高宮而得成高也，若當獨運，陰陽不睦，必致差錯，難得其成功也，若掘地而求日月也。坎有陽，高有陰，互相運之，以成厥象，故《易》曰：畜牝牛，吉。牛者，丑也，丑者，陰也。丑，北方末位也，與坎為鄰，高火炎盛，必坎水以濟之，不濟則凶也，故曰畜牝牛，吉。納而歸鼎，同流衡廬，體炁光華，顏若冰玉，故《易》曰：大人以繼明，昭一於四方。納高之炁，以坎成之，生自于心，心為帝君。審宜行履無失厥度，失度則凶，故《易》曰：突如，其來如焚如棄。如死如注曰；逼近至尊，心之謂也。類象。
　　象曰
　　以柔悅剛，以剛禦柔，陰陽之道，和者也。運坎成高，運高成坎，陰陽之炁，動靜交相養者也。畜牝牛，取柔制剛者也，大人以繼明，昭一於四方，納高炁之盛，炳煥人色，四體悅澤，無諸疾疹者也。突如，其來如，焚如死，如棄如。陰陽炁順，以明兼暗，以昏待曉，道成於被，歲形斯棄者也。道者，習是，元妄必至也。
　　訣曰
　　一虎功能御兩龍，相將出入在玄宮，玄宮臺殿天河闊，中含皎皎一輪月。月中有兔探顛蹶，勾引陽烏半夜發，自求金體欲鼎烹，不是鋒錯誰敢煞。坎官女子年方少，長著玄衣誇窈窕，雙雙終夜理雲鬃，不見良人終不笑。賴得高家兩箇郎，三才必備貌堂堂，來卜婚姻始稱心，合晉同枉設玉漿。玉漿飲絕安穩睡，玄黃炁作花花被，玉堂金殿結成心，誓卜合歡千萬歲。千萬歲後更重誓，這迴直看終天地，既被學人合相娛，教人嫁與嬰兒去。嬰兒陽炁未能全，教妾子孫生何處。
　　既濟篇第四
　　既濟者，皆濟也，大小皆濟，故曰既，又曰敗而能立，漏而不溺。故其卦得 ，既濟之象，陰陽耦也。耦以不蕩，故曰濟，一陰一陽謂之道，既濟之象是也。夫修炁者，必以子後先納高，高六備，後納坎，坎六足。高先而居下，坎後而居上，故上下水火，以得乎濟，濟元不濟也。初九盛陽，歸之於鼎，故《易》謂濡其尾也。坎宮勾女，始高本位，朝於鼎，失家而為旅。初九高界，得之少陰少陽，始在厥耦，意未稠密，故易謂喪其弗也。七曰得久，以和也，抽坎宮之炁，歸於下丹田，與離為匹，行之三年，厥功自至，故《易》謂伐鬼方，三年克之也。陽敗之士，老以奉道，知坎高之謂用，鍊以弗闕，守時不失，亦可補益正炁。久久能行，自致神仙，故《易》謂糯有衣初終曰戒。《易》曰：初所以塞舟漏也。類象。
　　象曰
　　先高後坎，水火也，水火之象，得濟者，陰陽之耦也。水火投鼎，故濡其尾也，坎女別立，高男獲之，非聚以合，獲於中道，故喪其第也。七日得者，久自睦也，伐鬼方三年，鬼方陰也。坎宮之炁，抽運千日，然後成功，故克之也。修道之士，縱老而此鍊炁弗怠，則精神自補，故初所以塞舟漏也。
　　訣曰
　　黃高男子藝奇絕，萬里拋家朝金闕，才入金門日未多，巍巍獨秉丈夫節。
　　元何北方有佳人，顏如桃李體如銀，獨駕河車高玉戶，來朝元府自求親。
　　親姻得合天地會，日月運行常進退，半夜相期向子時，是致陰陽成既濟。
　　未濟篇第五
　　陰始陽末，故曰未濟，未濟終濟也，以陰陽之順，故終濟爾。其卦得 ，陰陽之順，上火下水，而能自濟。夫修炁者，復於午前陰炁未生，抽而納之，互成厥體，先坎而後高也。故六備高六。次夫一陰始納歸諸太倉，陰炁始微，故曰未濟，大易謂，小狐既濟，濡其尾。是也。高之一陽，次投於鼎陰，偽斯獲，故曰終濟，而以剛健拯乎柔弱。大易謂，曳其輪，貞吉是也。以剛禦柔，以陰制陽，君子之道和於小人。大易謂君子之光有孚是也。未濟之拯而得，必濟。君子獲祿，固於家也；道士獲祉，固於身也。大易謂上九有孚於飲酒是也。類象。
　　象曰
　　小狐吃濟者，狐為陰物，力小且微，欲濟則必先濡矣！陰物者，坎之謂也，陰為陽得，坎正其中，剛柔和悅，故曳輸也。君子之道，先卑而後尊，無咎而後貞。處未濟之時，故弱於民，及終濟之後，必上於民，故君子之光，有孚也。終濟之下，固身知命，獲天之祿，故有孚於飲酒也。一陰一陽，剛柔之位，無武乃順天之道，以行其炁，故終濟。
　　訣曰
　　玄宮門戶探關鎖，二八佳人矜姍娜，長怨良媒不到門，支頤獨守糙樓坐。
　　不教父母知端的，潛出閨門街顏色，信步尋房到太陽，直入龍官無氣力。
　　便得陽郎駕火輪，非時結佩旋成親，一陰一陽遞相制，長生之道必終濟。
　　未濟既濟篇第六
　　未濟先陽而後陰也，既濟先水而後火也。卦象在前，先天而後地者，陰陽之順也；先月而後日者，子母之道也。故合同，一是生萬物。凡修炁者，必於厥時，既得其時用，先四高而後四坎，再四高以合之，互成一十二象。又復以時先四坎後四高，再四坎，以合之十二卦，功畢於此。
　　訣曰
　　太陽始生月始運，太陽未臧月須進，時人剛道月生遲，一夕周天十二迴。
　　子若行時吾亦去，吾若前時子弗住，與子相隨千萬秋，得地得時須擬聚。
　　不得地勿妄為，不得時勿妄施，審宜深須固護，勿使常人知我是仙兮，汝是屍。
　　乾宮篇第七
　　天地始育於陰陽之炁也，故先坎離而後乾坤；日月運行天地之內，以近言焉，則先乾坤而後水火也。陽德之盛，行而無倦，始則氤氳，終則有睹。自剛弗息，自礪無退，健以能行，剛以弗由。聚之則同於毫芥，展之則彌綸萬物。可尊而不可親，示其崇也，可望而不可測，示其神也。終日無息，弗失其幾者，唯乾之謂乎！其卦得 。凡修炁之士，久而行之，止於乾者，道德固也。天地能變，化生萬物，因天地而滋之變化，亦如之。必以時，單引而納之，納之者，謂之青龍，一陽始往，厥力在微，未能變化，施張其位，君子固窮以俟乎盛。《易》曰：初九潛龍勿用。勿用者，未用也。再引而申，來諸勝地，陽德相契，勃然以盛，赫然以作，煥然以來，炳然以居。德能普濟以處中位，位於中契，上下在天，故《易》曰：九二見龍在田。引而荐申，厥象以成。處上之極，不履重剛，未可以安。君子以寡思慮，誡慾樂，修道德為城池，斷仁義為干櫓，慎言語而密樞機，體杳冥而視有，得終時無怠，以行其道。故《易》曰：九三，君子終日乾乾，夕惕若厲，無咎。乾本無名，引而行之，則而象之，強而行之，萬而始之，故得名也。一炁演暢，玉華湧流，貫注靈源，各司其位，功畢千日，視能變化。故《易》曰：雲行雨施，品物流形，大明終始，時乘六龍以御天。乾道變化，各正性命，君子以納其象。靈芝未萌，根方在植，再而申之，陽德見盛。一爻相契，事無不久，故獲其利而利於身也。既利於身，固以必守，無卻逸志。故《易》曰：元者善之長，亨者嘉之會，利者義之和，貞者事之幹。是以元亨利貞之道備矣！．類象。象曰潛龍勿用，君子之道始微。光者，見龍在田，青龍出隱，將德其用，以朝於鼎也。終日乾乾，夕惕無咎，道之始著，戒之在慾。至而行者也，雲行雨施，津炁同往者，大明終始，千日之功。
　　訣曰
　　君子之道始若明，勿為勿用不勤行，一龍若再歸元鼎，炳然通議達神明。
　　火就燥兮雲從龍，響應聲兮虎引風，存得谷神若不死，不放青龍馳外地。
　　驅唱將來人太陽，任從變化力施張，
　　驅逐若不動，敗壞千千眾。
　　莫鍊砂，莫結汞，陰陽炭火不須弄，古來破卻千萬家，盡見神仙不迎送。
　　迎有方，送有位，安穩金房陳寶器。陳寶器，須得地，安排龍虎要依位。
　　不教水火性不和，是人必得乾元利。
　　坤宮篇第八
　　天地之道，莫大於陰陽，陰極以蕩，必陽以御之；陽盛於剛，必陰以伏之。御伏既定，龍虎自安，而能守厥位自固。故天地德合，日月配，四時序理，鬼神吉凶而偶者，道機之大也。夫坤之道能順爾，柔順自守，萬物以生，貞利自保，萬物以成。其卦得＝一，坤者順也，柔順之道，保以成體，然後利貞。夫鍊炁者，必以時取之，按而餌之，使天地之道，寒暑弗愆。寒暑弗愆則百事久順，天之道和而合之，然後保大保久，故象謂順承，天休德合，無疆之類也。始以微陰用事，次以成陰見理，自潛及著，德合太真，君子用之，吉無不利。故《象》謂君子德厚載物，初九履霜堅冰至之類是也。黃鍾之炁，總而集之，能悅四體。四體既睦，其道也嘉，故《象》謂地道也光，六三含章。又曰黃裳元吉。先天而後地，納諸鼎器，二炁既交，精炁渾溢，陰極而陽制，故《象》曰：龍戰于野，其血玄黃。類象。
　　象曰
　　順承天休，陰德陽也，履霜堅冰，自微而著者也。六三含章，土德之厚者也。玄黃之血，天地之精炁者也。故《易》謂玄黃者，天地之雜，天玄而地黃，厥道昭矣！
　　訣曰
　　黃婆有女顏如金，未見良媒不稱心，守貞有志同冰玉，張三李四莫相侵。
　　天王有子年方盛，先在中宮施德政，因循獨步出他門，便解金環為永定。
　　永定必期功千日，門戶光華家道出，子孫生得勝爺孃，才離胞胎便巾櫛。
　　兌艮二宮篇第九
　　兌者，悅也，剛中柔外，順天以應。人三日哉！生魄，陽王而陰微，故行炁者，必以時抽青龍於高宮，納數惟九，增陰炁之不足。陰微厥位，命陽以補之，其卦得兌，止於月圓，必住其補，補之若過，陰陽失道。十六曰陰盛，陽不足，行炁者必以時抽白虎於坎宮，納數在七，以補陽炁，陰盛而陽劣，故其卦得艮， 艮者，止也。止必以時，時行則行，時止則止。君子之道，盈虛消息備矣！艮其為山，兌其為澤，山澤之象，於此明矣！先兌而後艮，故其卦得 ，損之為義大矣哉！行炁之道，止於此者，功將畢焉！損上而益下，滅存而生之也。凡納氣者，每月前後各三日，住行其炁，謂之滅沒，以應天時也，斯謂至道。
　　訣曰
　　陽炁微而運青龍，一九初生自有功，陽炁王時增白虎，三四之功爰有度。
　　陰陽衰，有常規，聖人知者自補之，補之至道復如何，前三後三須要忌，
　　修持若不順天時，亦與凡夫無別異。安排次第須依位，若失分毫差大事。
　　不知位，莫妄誇，千萬行之徒破家。
　　變象篇第十
　　六爻動發，八卦是生，八卦震盪，吉凶縣是著矣！君子觀炁象，審變化，其能脫乎！故先火而後水者，得乎既濟；先水而後火者，得乎未濟；先離而後乾者，得乎天火 。天火之象，《易》曰同人，君子能通天下之志也。先玄武而後白虎者得乎地水 ，地水之象，《易》曰師貞。達師貞者，承天之寵也。反而視之，其象各異。行坎離，畢於九月，續坎離亦如之。夾坎離如之，乘龍虎於三月，然後易矣！
　　洞元子內丹訣卷上竟
　　洞元子內丹訣卷下
　　水火篇第十一
　　龍虎成象功畢，九十日盡，即安神定意，寂守空室，瞪目固躬，驅逐水火，意散而止。
　　訣曰
　　金烏飛入月官來，陽焰炎炎意不回。如奔兔入高宮去，秋水一輪流不瀑。
　　換頭改面人不知，施張造化遺巡時。男子化為真女子，女兒變作丈夫兒。
　　就中此事多顛倒，陰陽變換卻為道。坎家女子便衣黃，離舍兒郎翻著皂。
　　男子燒鍊得黃金，舉動分明自稱心。女兒心頭凍便喜，不搖扇坐絳紗陰。
　　誰為離宮無變作，陽爻發動投珠閣。體象分明立是乾，誰人敢道陰陽錯。
　　孰謂離宮純貯水，水性圓流無定止。近陽則熱近水寒，柔順性情難可比。
　　從此天地生黃芽，黃芽自發黃金葩。若能收拾永為業，但知滿滿載河車。
　　河車還得歸君處，任是飢年不困度。只由自己生子孫，莫認他人為父母。
　　焚魔篇第十二
　　魔者，五穀之聚毒也，每五日一度，自坎官起，止於離，熾然四出，焰諸五毒。
　　訣曰
　　四時節候常須避，自有火居深海底，陽焰炎炎透水明，不運無能成大事。
　　倏然突出玄泉去，龍若行時虎避路，奔馳直入太陽宮，炎漢當時火得聚。
　　會合離兵舉戈戟，丹田縱牛千萬隻，魔王束手自歸降，片時焚盡三尸域。
　　何人獨守其中坐，密把鬼關牢閉鎖，直教焚著天地涯，萬物無由能盜我。
　　萬物盜人人數至，他人將侵己田地，慎須守護莫教耕，耕破無因作活計。
　　審須探候莫差錯，三朝五日先計度，的的若還待奪來，便教發火熱成灰。
　　三焚若是終不去，自家別覓飛騰路。
　　交選篇第十三
　　交遘者，相遇也，謂真龍真虎以時相遇，故曰遘。凡龍虎交遘日，必與元火日相避，亦與天地節候日違之。
　　訣曰
　　青龍久居南岳裏，白虎翻藏北海底，天符若不下天催，只倚嵌崆石壁睡。
　　帝君有命垂丹招，抖擻鱗醫離古道，裂破陰雲放電光，全角低昂日爭耀。
　　順天左轉投暘谷，朋霞鎖斷黃金屋，叱他白虎出玄宮，微微一笑生清風。
　　清風當右旋，直入火城裹，城中事不煩，且要諍安止。
　　如是使三回，行時弗急催，龍虎若能役，已是神仙才。
　　元火篇第十四
　　火非離火也，坎戶有之，腎為一體之宗，人敗之則滅其身，故曰元。坎內陽而外陰，故曰元火。是以聖人積其火，而溫其室，使萬神咸安其居，室不煥則萬神得而去之也。其能任而運者，即畢矣！
　　訣曰
　　四時首有王相日，子後先排離坎畢，開卻南方大火城，城中有泉甘如蜜。
　　一盃澄徹深元底，養得金烏不老死，何人特為決沙堤，教放通流舟可楫濟。
　　崩奔一注朝元首，驚他玉兔狼忙起，避卻罟礙直出臍，倒入陰關過九里。
　　逢著泥丸猶不住，直見蒼華方回去，烘然遍滿天地問，諄得群魔走元處。
　　俄然一眾秋毫中，一一依資歸絳宮，蟾蛉飛入明月去，金烏卻上白日中。
　　沐浴篇第十五
　　修鍊之士，必潔其身。潔其身者，元尚於沐浴，沐浴者，非塵世香水之謂歟！神仙之倡，必非水而焉能淨諸！故非水之水，是真水也。真水之源，其振甚微，庾而用之，歷劫莫盡，貯之秋毫不能盈，包天地不能備，故用之者非聖賢，必溺諸！ 
　　訣日
　　金烏飛翕未乃午，安排坎卦須依叔，然後決乎北海泉，直使玉蟾乾處住。
　　波濤洶湧注南蠻，陷卻千山與萬山，玲瀉秋天月一輪，攻人肌骨森森寒。
　　衝動南方丙丁火，不敢依城安穩坐，駕得金輪奔月宮，來結蟾蛛權且過。
　　遺巡駭浪出秋毫，渺瀰無際漲波濤，青龍自鎮元陽海，孰敢持竿釣巨鼇。
　　真人自向其中浴，鉗髮童顏眉更綠，為是平生好潔身，盡日浮沉都不足。
　　離宮渾是水，坎室卻純陽，造化一何變，天地能弛張。
　　孰留此畢術，龍虎非久潛，只銷一粒藥，倒女卻成男。
　　母子篇第十六
　　子非母弗育，母非子弗守，育不以道失其母，守不以寂失其子。苟子母聚而不散，道為至矣！
　　訣曰
　　三魂與七魄，盡在人身中，唯神與其意，二要互相通。
　　保之弗使散，大道之始終，子母若團圓，蛇焉不作龍。
　　抱元守一篇第十七
　　自古聖賢得道者，皆自此而出，得其道未盡者，咸想脫之謂也。即今之釋子，安禪入定坐化者，皆明道得其至要者，謂之陰脫，即今之道士尸解之類也。修此祕道，成有關鍵，其訣在口。
　　訣日
　　抱元不遷要道全，抱元得遷定可仙，守一不失萬事畢，我命在我不在天。
　　丹田有物炎如火，淡然滋味甘如蜜，但能冥守不參差，一日精妍勝一日。
　　時遷彼位來絳宮，往來車馬自相通，有時親附谷神來，出入天地玄門中，
　　初時一步至兩步，十步百步旋如風，一里二里不行到，百里千里去無蹤。
　　出時門戶關鍵了，重重卦記無草草，盜賊興心欲劫時，千里之中須便到。
　　世間道士無輕忽，莫將己物為他物，宮宅如能修補全，自在其中入或出。
　　渲數篇第十八
　　人晚悟道修鍊者，修鍊未成，曆數未至，必無能免乎死而飛仙矣！苟知數至，而能這諸，已為地仙，然後可以修長生沖霄之道。
　　訣日
　　世人壽命有長短，大數看看朝夕滿。神光若去門戶炁，發火三焚焚不轉。
　　然知數至必須逃，靜定玄關至在牢。目前多見神仙倡，或曳朱巾佩絳銷。
　　手持太上玄元動，謙辭苦苦來相邀。更說沖天諸種事，共子身同上九霄。
　　或有此言終勿聽，或欲同行慎勿爭。但知閉在朱門首，稱向玄宮安大靜。
　　遊神千里隔關山，侍伊去後來相看。遊神去後有神呎，呎自仙師付金口o 
　　神光篇第十九
　　近代道士採諸俗之說，後神光者，必手刻乎目訾，自見焉！斯咸非也。夫道出自然，何必力求，力求得者，不名道德也。但於五更鸚嗚已前，面束正坐，暝目息慮於無明處，伺之片時，其神光自至。運日月之象，或類燈燭之光，上下旋迴，沒而復出，候之久久，暝目則至。或伺之三日，不至者，人數至焉！宜急這也。
　　訣日
　　但知瞑目居玄室，半夜子時多便出。或如電影突然來，似逐流波浮又沒。
　　或如日月耀熒煌，或若靈珠炫五光。炳然萬物皆可睹，半白半紅填洞房。
　　或若不來人數至，急鎖門庭且迴避。遠去名山舊隱藏，莫逐張三並李四。
　　菱花切在頻頻照，認取神仙須縷細。左旋右轉往來熟，便見喬林蟬自蛻。
　　斯言不盡世人迷，盡言還恐泄天機。莫言修鍊無門戶，自是神仙有路岐。
　　總要篇第二十
　　修卦庶爻，風雨不行，風雨過而後作坎離二卦，晦日弗卜卦，終一十二爻，布三｀十六是也。坎離九月續水火，又有九月兼坎離，成既濟未濟，又九月正乾坤，三月道若，就居玄室，百日而成。總而計之，千日備矣！夫色敗之士，亦千日不可以補之，必久久行之，以填陽關。坎一陽而二陰也，火生於水，其道自然。人嗜慾者，竭乎一陽，一陽力盡矣，人至於死。故必命元和之炁以補焉！補之備，人生矣！且天高地卑，陰陽之道列矣！一動一靜，剛柔之位見矣，．得類而合，得黨而群，本群而分，吉凶之義彰矣，天列乎象，日月星辰也，坤設乎形，山澤草木也。六爻互變，陰陽相交，風雨以潤，雷電以震，秋往春來，寒藏暑格，上下交通，日盈月反。龍翕雲逐，虎動風生，龍虎之道，可親而不可遠，可伏而不可使。勃勃則害人，親則可久，既久則大，既大則久，賢人之德，業備矣！夫聖人設易象，知存亡，是為下也。易者變也，道至而後變，故日易象者，像也，像者，想也，想而睹之，通於神明，神明者，長生之道備矣！故曰象。是故君子知進知退，知柔知剛，俾夜作晝，變陰為陽，亂居而靜，安居而忙，耽而味之，樂而玩之。動則觀其神光，靜則觀其魂魄，不遠千里，這其數也，弗瑜千日，成其功也。故天必祐之，吉無不利爾，故謂彌綸天地之道。仰以觀乎天文，俯以察乎地理，是以知幽明之故。原始反終，故知死生之說是也。遊魂為神，元炁為物，神物須備，物無所漏，漏則囊墮。弗知者遊魂變怪，怪言鬼爾，鬼神之狀，以明失得。失而為鬼，得而為神，隨日月之精運，合龍虎之情，範天地之周備，通晝夜之幽顯。神無方而從方來，故有方也；易無體而生乎體，故有體也。一動一靜，陰陽之道，孰、可測矣！生者是死，死者是生，陰陽變化，繼之者昌。聖賢之道，民日用而不知，故聖人者，資道以見之，所以謂之仁。智者明文以見之，所以謂之智。藏其物以待諸仁，君子盛德著矣吃故《易》謂日新之為盛德，生生之謂易是也。居其室而知其數，以其光而察其候，上效其乾，下法於坤，乾坤之道，故能造化。《易》謂極數知來之謂占，變通之謂事，陰陽不測之謂神是也。動靜有常時，得失有常道，得彼而失此，得此而失彼。一晝一夜，一寒一暑，晝明而夜幽，或反之；寒暑往來，或差之。故日占，故曰象，故曰易，善窮者故日洞，善了者故曰玄。
　　廣玄篇第二十一
　　廣玄者，所以廣洞玄之義也。天地無形，而生有形，男女無象，育有象也。資於無象故有形，資於有象，故名所以立，故強為，是謂天地，是謂男女，是謂生死。生者，自無而得有；死者，自有而得無。自無而得者道也，自有而失者愚也。愚不以道得。知有之為有，是有也；生，元炁未散以可教，盪而成陰陰，陰始生，陰始生全臧知無之為無有也。故男之生也鍾，凝結其形，是生九竅，備而既育，陽炁淳實，故其象得乾。
　　乾者健也慾未作，飲乎血好惡，觸之則慎怒，工賈之利純陽之炁。凡人始固關未開，守乎一純其神爾！至於十歲隨見以可立。文武之道推而得之旨，其卦得遘。
　　遘者，遇也北方之首也力未壯也強豭五陽也遇將蕩其身冠裳所被，所蠱，志有於室二陽俱遁故《易》謂君不知無之為一陽肇降，四熙爰貪愛未生六爻不盪玩之則戲樂禮樂所拘口爽滋味合有故淫應變繫之故初九一陽初敗，勢始歸其位曰亥。亥之故《易》贏豕遇強豭贏豕一陰也淫慾之道將萌
　　天下有山，遁將缺其健，合？人止此一，其進眾豭，而遇乎害也。至於弱冠婚媾所役，故其卦得遁。遁者，嫉拓退也，謂陰炁方長，陽未子以遠小人是也。小人者女子，君子知道，能固其身。慾能喪其身，在陰方盛，必戒慾樂，以補乎遁，陽其志爾。至於三十，壯於血炁，家室之作成矣！子孫之後繼矣！施忠於國，則宦利所行，不能息也，報怨在儼，則剛斷之勇，不能戢也。貪利於家，欲千古之不能耗，毒爵於身，欲九遷之貴不尚。不知淫慾為伐命之斧，滋味為腐腸之藥，故三陽見缺，其卦得否。
　　天地否，否非健也，剛已去半，柔居其盛，故人之壯室，色雖其茂，炁雖其猛，苟順而弗載其慾，則剛健之德日消矣！外強而內弱，是以《易》謂外君子而內小人。人止於此，弗能修鍊，日有耗臧，故《易》謂大往而小來，小人道長，君子道消者，是矣！以君子之不然，知大之往，小之來，必節飲食，慎淫慾，固根蒂，抱乎元，守乎一，以消乎陰也。故《易》謂君，子以儉德避難此之謂也。至於四十，子孫盛立，淫慾道過，齒髮將暮，則缺乎四陽，其卦得觀。
　　風行地上曰觀，九五為君，君則人之心焉！人以四十，淫慾未足，故能悔，悔身之有敗，是以心觀形，則慎房室，誠貪慾，·用補元和之炁。君子止于是，則修之，小人反是毀之，四十而不慎，然後見棄。故《易》謂六三觀我生之進＂退，其道明矣！至于是，以勤于修養，以陽補陰，尚能不失，故《易》謂九五觀我生，君子無咎也。至於五十弗奉厥道，陽德衰亂，陰鬼日盛，則缺乎九五，其卦得剝。
　　山下有地日剝，剝者，落也，其如草木之落歸乎秋也。初六剝足，自微剝也，足，人之所履，人非足無能適，故易謂剝床足矣！床，人之所安；剝之則不利。所安者，人之身爾，人之有形，其猶止之有床。床之壞則無能憩形，形枯則無能宅神，神苟去，形必喪也。剝之義大矣哉，剛變乎柔，陽變乎陰，貞變乎凶。陰炁斯盛，小人道長，故《易》謂不利有攸往。至此弗悟，得輿利廬之事顯矣t．至於六十，弗補其道，垣見頹矣！室見壞矣！人見亡矣！陰盛而陽喪，魄笑而魂悲，順以行之，亢龍有缺，其卦得坤。
　　坤者，順也、其名地，其形土，其性柔，其事隆。夫人至於六十，不能修鍊，純陰備作，則肝道衰，肺道枯，心道懵，脾道敗，膽道弱，腎逍竭。六事既備，至於死而為鬼，故曰鬼之言歸也。魂歸於。天，魄歸於地，故順乾日生，順坤曰死，生死之道見矣！知而鍊者，反坤道焉！是以《易》謂乾坤為易之門戶。易乃聖人變化生死之書也。六十而知其道，猶修鍊乎！其能鍊陽銷陰，補其初九，則其卦得復。
　　雷在地曰復，剛動而陽反其中，本見矣！本者天地之心焉！凡人六十而悟修其至道，方復厥初。必以至日運乎坎離，用亦以時，無失厥度，聞其所睹，默然自守，安乎大靜，以從其政而得於本，故《易》謂復其見天地之心乎！又日先王以至日閉關，商旅不行，《易》日湛寂，然而大靜，先王則天地而行者也。《象》曰：不遠之復，以修身也。勤而不倦，以朝夕擊安其大靜，補其六二，成乎正陽，則其卦得臨。
　　澤上見地日臨，陽炁復盛，陰炁雖茂，日見消也。故君子道長，小人道消，勤而弗息，至於陰月無失其理，剛炁侵而日蔓，則無。咎稱復乾卦，其事泰矣！故《易》曰至于八月，凶八月之眾陰也，不鍊陽而銷之終凶也。臨之為義，大矣哉！復厥天數，故易曰：剛中而應，大亨以正之道也。人能知咎承剛，以修復乎三陽，其卦得泰。
　　地天日泰，君子以積德累行，鍊陽消陰，日萌其進，弗息。其九竅通利，四體盈實，起居和節，萬神通泰，陰炁日微，陽炁日大，內剛健而正行，外柔而和，從往則咸利，故《易》曰：天地交而萬物泰，君子道長，小人道消。斯之謂也。至強不息，日進其道，消乎六四，則其卦得之大壯。
　　雷在天上曰大壯，壯順天之道，震發萬物，迅雷之用，莫不蠢然。君子以觀乾之道，盡乾之功，而行矣！執乎大靜，群魔不作，妮事不興，以心觀炁，庶想悉斷。垢則沐以真水，疾則炙以元火，餘陰一日為陽所燼，小人道喪於斯矣！剛正內作，發之於外，外雖柔順，其何以制乎盛陽者焉！然三尸欲叛，七魄待離，必畏乎剛健，而無能矜其拓也。以陽德大王，故曰大、壯。是以《易》日，正大而天地之情可見矣！修之弗已，變乎九五，則其卦得夬。
　　澤上於天曰夬，君子以修身慎行，夙夜罔懈，省刑獄，恤狐寡，救沉溺，扶顛危，息嫉拓，遊神運炁，抱元守一，鍊乎太陽，以消陰炁。小人道消，則得乎夬，夬者，庾也，至此有決於解脫之道也。凡君子之生，基於卯角，則曰全陽；止於十歲，缺，其初九，則卦得娠；卯之年未知修鍊，至於弱冠，其卦得遁，二十而能修鍊。養攝其初九，其卦得同人。
　　天與火同人，至於三十，能全其真道，復其初九，則其卦得無妄。
　　天下雷行無妄，至于四十，能省其咎，守其一，寂無所求，復其初九，則其卦得益。
　　雷日益，至子五十，修其至道，補于初九，則其卦得頤
　　山雷日頤，二十而補炁，至于九二，則其卦得履。
　　上天下澤日履，至于四十，復其九二，則其卦得中孚。
　　澤上有風曰中孚，四十而不倦，能行其炁，以鍊乎陰，補乎三陽，則其卦得小畜。
　　風行天上日小畜，至於五十，能知其道，精行無怠，補其陽炁，至於九二，則其卦得損。
　　山下有澤曰損，陽炁上消其陰，故《易》謂損上而益下是也。五十知損之道，能損其六三，變乎九三，則其卦得大畜。
　　天在山下日大畜，六十而無惑，至行其道，上損下壯其炁，鍊其六四，成乎純陽，則其卦得大有。
　　火在天上日大有，凡納乾坤坎離四象，抽運失度，則八卦盪而更矣！是成六十四也。聖人演易，變化之道備矣！陽盛而陰伏，則神仙可見矣！陰盛而陽伏，則魂魄可離，魂魄離而人夭，神仙見而屍解，其道至矣！不遠千里，自顧而笑，是以君子觀上天之道，執而行之，蕩五味而修乎身，蘊五常而潔其行，為賊盜人生也，聖人反盜矣！天地至大，日月至明，晝夜以革，尊卑位定，鬼關是閉，意馬弗馳，在乎手也。關鍵既密，靜定既固，出入往來，得乎自在萬變，化之在乎身也。天之大者人也，人之大者機也，順天以行其炁，從時之義，以伏其機，機無泄，元陽固實，鍊陰至陽，乾道彌著，立乾之位，坤基方見定矣！.
　　陽盛陰消，陰炁解散，故天起煞心，龍蛇潰矣！君子以下三尸，束群魔，逐青龍，走白虎，顛之倒之，日就月將，離純陰而坎純陽，故天地反矣！乾坤位定，人事固久，外邪不入，內陽則盛，守一不失，抱元得志，俟乎蟬蛻，漏形遺矣！故天人道合，基棄而神出也。天地生人，長短有定，巧拙之性，任運自可遊神，移神，故可藏可伏也。耳聽目視，鼻香口味，心勞慾作者，必損乎壽。君子能瞑目於內，視盲於色也，塞耳於外，積於聲也，窒鼻於物，能於香也，緘口於僎，絕於味也，弗勞其心，存乎壽也，不貪其慾，固乎基也。是以目觀其色，心所愛矣，愛而後動，令難忘矣。是故塞九竅而邪不入，在乎盲目灰心，慎慾於三也。動而有失，靜而有得，是也。人能貯心，心能敗人，心為帝主，總統萬神。．心者在亂，淫慾大作，萬神離散，人將死矣！故木生火而自焚，國生奸而自叛。男子知目不可視色，心不可亂慾，口不可貪味，故修鍊之，以全其身，是為聖人也。天地用仁而生乎，人用不仁而殺乎，人道之常也。乾坤之候，百穀草木，盜時而出之；百穀草木之味，人盜秋而食之。百穀草木之毒，盜人之生者也。君子以安乎三才，無使盜作，然後以坎水離火，烹而餌之，餌之以時，百骸自理。故先王以至日閉關，商旅不行之類是也。人識像神之像為神，不知舍於身之神而為神也，人身之神，鍊之為仙，故為神也。尸解之道，日月運行，左旋右沒，右旋左沒，其數有三。安其身，修其神，處其室，絕其念，始有小靜，百日之功著矣！次安大靜，千日之行積矣！功著而行積，神光為之出，故日之與月，其數是也，大之與小，其功一也。神明為之以生，聖功為之以立，君子以固窮守道，不泄其機；小人則反矣！安其子，息其母，抱其元守其一，厥志不蕩，厥邪自屏。鍊剛消柔，積功不倦，其若聾之視，瞽之聽，示乎專也。絕利其一者也，絕利其一，功加十倍，日月出沒，三反其數。道成以一，穢形將墜，明神是出，故功加百倍矣！心之所欲，復所棄，故生於物。人之失者，己之得，得而能守不失以道，制之在心，運而歸元。故禽之於氣，端居玄室，默守其道，湛然無慮，可往可來，人壞而神立。故生者是死，死者是生也，凡勢動而爻變，可聚而可分，日月有度，剛柔相鍊，有功則久，既久則盛，君子之基固矣！一進一退，變化之道明矣！以剛消柔，乾坤之理著矣！是以賢人之處默，所居而安者，求乎修鍊之至也。明鑒在側，揚乎光也，則鬼神之情狀睹矣！百姓日用而不知，以諸物禽諸氣，其動也剛，其靜也柔，止觀其形容，俟其進退，則吉凶之道斷矣！故知之修鍊，謂之聖人，其是之謂歟！
　　洞元子內丹訣卷下竟