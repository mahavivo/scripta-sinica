長生指要篇
　　經名：長生指要篇。南宋林自然撰。一卷。底本出處：《正統道藏》太玄部。
　　長生指要篇序
　　僕蚤歲嬰戚，筆硯廢頓，且於世味澹然。忽讀《清靜經》而發探省，由是剛腸辭家，蓬頭赤腳，遊歷參訪，幾半天下。至如想腎存心，嚥津納氣之術，靡不嘗試。惟飲然于懷者，金丹一事，未究根宗。天開其運，西蜀陸公真人，一見于長汀煙霞道院，欣相付授藥物火候，運用抽添，如指諸掌。服膺師訓，于玆有年矣！因見世人旁門曲徑，去道愈遠，不忍盡祕，遂以微言弘道，著為七篇之書，目之曰《長生指要》。庶幾有心之子，由是悟入焉耳！時淳祐庚戌中秋日，三山回陽子林自然序。
　　長生指要篇
　　回陽子林自然述
　　第一
　　竊聞先天大道，在混沌之中，不可以識識，不可以知知。以耳聽之而眼聞，以眼視之而耳見。恍恍惚惚，杳杳冥冥，似物非物，似象非象，強名曰道。夫道之妙，既不可得而測，則在於仰觀俯察而已。以人身參之，若合符節。予既得玄中之玄，妙中之妙，不敢盡祕，特於有無中，發出根蒂。牝者，即混沌未分之黑也，猶瓜之有蒂，中藏真精，神黑貫通，混合造化，豈非太乙含真之妙乎！兩儀既判，始生四象，四象生矣，而五行備焉！然後分布八卦，惟中宮之位，實為八卦之母也。中宮乃土之位也。故水得土則止，火得土則息，金得土則生，木得土則旺，有如子在母胞之中，日得天地沖和之黑，正稟中宮，同母呼吸，以至胞圓既生之後，前去臍蒂，所受天地之正黑，薰蒸，與虛皇之神炁貫通，本與天地齊久，與虛皇共化。一為情慾感於內外，好樂發於後先，自此炁隔真，元神隨物誘，雖與天地之真炁交接，奈何神化無基，反為天地所奪，至使形衰炁謝，是以不免於死亡之患也。信此炁者，乃元始浩劫之祖炁，神仙性命之宗源，得之則生，失之則死矣！得之者奪天地之造化，不得者反為天地之所奪，其所奪者，一點元陽之真炁也。修鍊之士，何不歸明於本，依時鍛鍊，以為大丹。且鍛鍊之法，不過母呼則呼，母吸則吸，一呼則天炁下降，一吸則地炁上升，呼吸有時，不比盲鍊，動一神則萬神俱動，開一竅則九竅皆開。學道之士，當尋其源，如在母胞之中，抱其元，守其一，太一含真炁，天地長黃芽。蓋黃芽生，乃鉛之母也，不能行者，以致炁絕命亡，皆不能迴光返照，止察於外而不能自察也。回陽子曰：天地之精英，皆聚於日月，人之精英，悉聚於眼目。夫人成形之時，先生兩腎，內應精輪，次生兩目，有如水泡，與天地實同。蓋天地未分之時，日月未照之際，混混沌沌，幽幽冥冥。二儀方分，兩曜著明，水火始出，萬物乃生，故有變化之妙。人欲修鍊，須當採元始炁於橫目之下，以索天地之蘊，而致其用，可也。若能致此妙用，謂之高奔日月！徹照崑崙。前輩度人，皆不過指此為軌範也。黃庭者，安爐立鼎之地也，聖功從此而生焉！神明從此而出焉！上清下濁，路通八水，上至泥丸，中理五炁，混合百神，下至湧泉，周而復始，晝夜不息，所得天地之正孟與神無精三者，可交結於此。功滿十月，即得胎圓出世，小而至於延年快樂，大而至於超凡入聖。遨遊變化，逍遙於天地之間，功滿德就，即還於玉虛之上。如斯之化，且玄且妙，修丹之士，可不棲心於道乎！
　　第二
　　回陽子曰：道之與性，則一貫之理也。天得之積炁，以覆於下，地得之，託質以載於上，覆載之問，其相去有八萬四千里。炁質本不能相交也，天以乾索於坤，即還於＇地中，其陽負陰而上升；地以坤索於乾，即還於天中，其陰抱陽而下降，一升一降，運行無窮，不失於道，所以長久。豈有他哉！且天地之性，於人為貴者也。以心比於天而有朱雀之號，應於目者，其眿赤；腎比於．地而有玄武之號，感於目者，其精炁。肝為陽位而有青龍之喻，發於目者其精青；肺為陰位而有白虎之喻，見於目者其精白。天地造化，悉聚於目，人能混之以明，造化之源，以探坎離之候，符契動靜之機，於日夜之問，凝神忘機，葆光襲明，安得不與天地合其德乎！由夫人也，自離形於父母之後，一染六塵，天五冲炁，剝落淨盡，眼耳鼻舌，聲色交混，思出其位，外通則內暗，窒於黃中，則體皆裂，其大全，而麗於一曲，背本逐末，不復知返，而道心屏蔽，隱沒不可見矣！安能與天地合其德哉？非徒不合而又隨之以變，至於元陽之損耗，真炁之走失，皆由物蔽於目，精浮於性，日常用其光以外照也。嗚呼！學道之士，胡不發易之蘊，而返思之乎！且坤之正位入乾之正，加二畫之中，則為坎，坎水內明于中故也。內明水性，則通徹無礙，外明火性，則蔽隔多暗，蓋上下皆陽畫，則赤而已，惟黃居中焉則光，故離火本末皆赤，至末赤，則為過矣！隨而黑焉。在人者，奚可恃哉！歸其外明者，即蟾光照西川之理也。不歸其明者，即金木間隔之義也。惟達者，至逐境處，隨覺隨復，即襲其明，還其性，以全坤德。自全其德則性不亂，性不亂則神不移，神不移則精不盪，精不盪則炁聚，炁聚財精火相隨，精火相隨則萬神朝元，三花聚頂，保合太和，立見超脫，可以成九鼎之丹光，直沖虛境，與玉清齊其化，而後居其太初洪濛之先。如不然，眉睫之際，分彼我矣！
　　第三
　　回陽子曰：天地本行，足數十二時辰，只有九十六刻。大包天地，細入秋毫。凡夫不知，妄將四刻入於子午卯酉中，此皆非也。天地造化，不可增，不可减，增則是長，臧則是短。天有十干，干乃陽數，本也；地有十二支，支乃耦數，末也。凡夫行支，聖人行干，餘刻在其中矣！老子曰：降本流末而生萬物。本則探根固蒂，末則開花結子，瓜熟蒂脫，自然香。必剖瓜之人，方知瓜滋味也。要知學道之士，神炁周備，不必俱泥於年月日時，所謂形神俱妙，與道合真。更向性究竟向上一著，始得性命打成一片，去來無礙。須要真定後，一點靈光透玉池，所謂玄牝。天地未判，如同雞子，故無極包於太極，混沌未判，天地初分，先天為體，後天為用，輕清為天，重濁為地，中為人身，是為三才，固生萬物矣！內玄牝天地之根，外玄牝出入之門。鑿開洪濛竅，衝透上頂關，無限神仙從此出，萬年千載列仙班。謝師指出本根源，跳出輪迴生死外，在山居市任逍逼，隱顯去來無堅礙。回陽子曰：有中生無，無中生有，出無入有，出有入無。故《消災經》云：有有無有，終始暗昧，不能自明。若明心見性者，無無有無則異於是。所以紫陽真人云：定浮沉分賓主。本是性為主，先是命立成。詩云：饒他為主我為賓。正所謂性命浮沉也。譬如太陽出於東海，瑞氣滿天，霞光燦斕，離海門丈餘，神光漸散。逮乎日將西墜，神光再收，返本還元，亦復如是。學道之士，當知此理，散神光，逐萬物。凡夫所為，聖人隨覺隨復，亦如太陽返本歸元。崔公入藥鏡即此為鏡也。故曰：天地造化，悉聚於日月，人之造化，悉聚於本元。豈非變化無窮，與天地同其長久乎？回陽子曰：聖胎十月，嬰兒顯相，學道之士，如人起屋，先須築基成實，方可勝載，候天地一陽之生，年上取月，月上取日，日上取時，時上取刻。十月胎圓，功滿德就，譬如凡夫千日之後，方離乳母，身得自在父母交會，陰陽一同，我自己身，由父母陰陽交會，非外求也。來時雲滿千山，去後月舍萬水。學道之士，我身自有聖父聖母，自己身父母。我自悟七分，師度三分，我自悟三分，師度七分，總為十分也。須是自覺自悟，方可入道。隨力方便，接人接果，木法全在土栽培。予見世人，轉轉迷惑，不悟聖人經典，一失人身，萬劫難復。豈不痛哉！苦海無邊岸，迴頭即是山。不是我今苦口多言，惟恐汝蹉過光陰，便好直下承當，頓悟超凡入聖。紫陽真人曰：國富民安當求戰，戰罷方能見太平。國富則民安，民安則國富，譬如人之元神元黑元精，神歸神室，精歸精府，炁歸本元，三者能歸於本，則是民安國富也。更能通此妙甩，便是三家相見結嬰兄之理。二物會時情性合，虎龍蟠處合中央，土之謂也，戊為陽土，陽土能生萬物，己為陰土，陰土能長萬物，萬物生長，人亦如是。聖人所以長飲刀圭，冬雪漸凝聚，即此便是。嬰兒姹女笑呵呵，黃婆勸丁公，指引過曹溪，運上崑崙頂。浪澎澎降黃庭，水火兩相迎。回陽子曰：人生在世，精神有限，身在則有餘。富貴榮華，如空華過眼，何必苦勞心。奉勸修道之人，及早省悟，自古神仙皆從此入，詩云：葉綠花紅九萬條，曾於節候見根苗，莫道此果難成熟，實灌靈源水一瓢。又詩云：
　　踏遍這天涯，黃母在誰家，豁然師指出，銑足到煙霞。
　　第四
　　回陽子曰：天有四時，日有十二時，凡一時之內，各有妙用。修鍊之士，須當知神藏殺役，過去未來，方可採取。其奧妙在於鑽年簇月，月簇日，日簇時，時簇刻，惟恐毫釐之差失也。其法又不止爾。當上按星辰之踱度，下符海潮之往來，採天地未判之炁，奪日月交會之精。故聖人曰：天地交時內亦交，但從甲乙戶中敲。蓋一刻工夫自有一日之炁候，一日工夫自有一年之炁候。一年工夫，得之者，可奪天地三萬六千年之數。昧者烏可以管窺蠡測哉？故詩云：
　　復卦初爻動，天心無轉移，箇中得意處，便好作丹基。
　　第五
　　回陽子曰：上古聖人，傳授金丹大藥，獨於火候不傳者，不泄天機故也。予今略露祕旨，以此篇為印證。夫火之功驗，不過散之則成炁，聚之則成火，化之則成水，變之則成金。凝此一炁，真元不散，則火候在其中矣！故曰火雖有候，不須時，些子機關我自知，一炁初回纔遇朔，抽添進退莫教遲者是也。或問藥物如何採？火候如何煎？答曰：藥物生玄竅，火候發陽爐，抽添進退皆由我，一炁初回造化樞。
　　第六
　　回陽子曰：夫神鑪丹穴，神室玉爐金房，此皆丹鼎之異名也。黃庭黃道，黃房黃婆，戊己明堂，此皆中宮之異名也。真陽為乾，為天為父，為夫。陽魂青龍，郎君木汞，陽中陰，砂中汞，朱砂父精木液，此皆嬰兄之異名也。真陰為坤，為地為母，為婦，陰魄白虎，女子金鉛，陰中陽，鉛中銀，水銀母血金精，此皆詫女之異名也。其名雖多，其理則一。其為鉛也，遠不可取，近不可捨，得陽汞相濟，遇真土方成，即金丹大藥也。紫陽真人云：先把乾坤為鼎器，後搏烏兔藥來烹，既驅二物歸黃道，爭得靈丹不解生者，乃道中之一也。凡夫無和，散一為萬，惟聖人能會萬歸一，故曰吾道一以貫之。夫降而為一，一乃生水，吾身中之北斗也。斗自一生，一為命本，我之稟受，是為本命一三之義。天下之至精，故能神，神則至矣！而神之為德，未嘗離一。莊子曰：不離於精，謂之神人。一者天地萬物之根，有根則能生，有生則可榮。苟不深其根，固其蒂，將何以為抱一乎！予起處念一，臥寐念一，飲食念一，無不念一，無使間斷，誠以太玄之一是北方玄天，坎宮正一之炁，大道之祖也。一者，元一大一，玄一奠一，此一炁統天地之元，冠陰陽之首，為兩曜之根本，是萬物之祖宗。其積混沌陰陽，精炁從坎官轉歸兌鄉，號曰陰中之陽。若水中無陽，安能載物？修真之士，儻知此玄天一炁而下手興工，指日證真成道矣！今且即以北斗七星而備之，星者日之所生也，北斗從坎生，稟日之精也。太陽之精，自從一生，坎之為卦，日月葆焉！雖曰離為日，坎為月，此卦之分，離函五數，坎函五數，兼坎離而成十也。天一地六而坎又居之，是兼日月之用也。人謂北斗以其在北，非也，生於坎故，曰北斗，運於中，故曰中斗。歌曰：九元位坎居中極，眾曜持守掌化成，真人自在歸魁上，垂象杓從月建行。夫坎實為命本，離虛為性本。如太上說南北二斗真經，亦先北而後南。北為天一，南為地二，坎為玄，離為赤。赤，火也，玄，水也，水中生火，精中生炁，說北不可以無南，南北會合，坎離交並，存精以入神，互用之妙也。若非精神，豈日本命！命中之命，在父母未生胞胎之前，無本之命也。命中之命，命在玄元，玄元者，道之一炁也。玄中有玄，是我命，命中有命是我形。精炁神全，則身不衰老，形命永存，合乎自然，與天地相為長久。人之生也，命以為本，命不稟於天，道不能生也。其日自然，固有自然而然，猶上命而下受也。蓋九天之炁下降，方結胞胎，九天司馬不下命章，人終不能生。受形保神，貴炁固根，終不死壞，而得神仙。貴乎哉！經云：我不視不聽，不知神，不出神，與道同久。然後言我命在我，不囿於造化。《七元經》云：大帝告七真曰：下元生人，從氤氳真一之炁，元精所生，稟為一形皆備。三元養育，九氣覆護。故北斗七元，人人具足。初九潛龍，建子之位也，北斗元君在焉！知此元神，運毓涵養，形神合同，則真靈外應，玄功自成。歌曰：無星不拱天垣北，惟有真機在杳冥。故辰極者，為天心，以正為方，對崑崙之頂，在紫官北極崆峒。正天之中，四輔之內，華蓋之下，為天之心。靜而不動為元炁之主，符天地之樞紀也。歌曰：真陽館裹炁徘徊，升降三宮密往來，生死不關浮世事，相將五老上金臺。五老者，五藏之神也，人人自有，一十二節，三十六小骨，孔孔相對，脉脉相通，節節相連。修鍊功至，則金筋玉骨，百骸不壞，清炁上升而為天，清之又清，神之又神，陽之又陽。人稟天元一炁而生，自三清分三炁於三元，上丹田泥丸府，上應玉清青炁；中丹田絳宮府，上應上清白炁；下丹田交會府，上應太清黃炁。前所謂存精以入神是也。太清真土，非厚地重濁之土，化生萬物者。天也，統三宮以為一，亘萬世而無弊。三宮升降，上下往來，無窮不息，斯之謂歟！要知自己三清，何勞上望？自己老君，何假外覓？太上曰：精是吾神，炁是吾道，藏精養炁，保守堅正。陰陽交合，以立真形，而化生童子，嘗審鼻息，不至耳聞，口言不至肺震，則丹脉自成。炁化為精，精化為神，神化乃心之童子也。我身中有三萬六千神君，常侍左右。久久如此，則自己三清、自己老君見矣！大哉！北斗七星之妙用乎！七星真形名號，乃元始七真之七炁，亦人身中七竅之真炁。陰陽斗星，巡歷十二支之上，子午卯酉之宮，有超凡入聖之道在其中矣！故第四文曲，乃陰陽交會之門，正卯酉生人所屬，卯酉會合于此，況陰中有陽，陽中有陰，是曰二八之門。丹經云：龍遊十六之門，虎隱九三之戶，在乎天關，其道乃玄極。人能明陰陽互用，烏兔交加，道炁由是增，神丹乃克就。《黃庭經》云：三關之中精炁神，九微之內幽且幽。口為天關精神機，手為人關把盛衰，足為地關生命扉。而斗中具有三關，天關在午，人關在卯酉，地關在子午。陰陽隔界之位，卯酉日月出入之門。磋夫！玄者萬物之祖，理具有也。物之隱玄，未若人身之隱玄，人身之隱玄，即天機也，玄功也。故《陰符經》云：聖功生焉，．神明出焉！是知玄者炁之祖，道之真，天之色，法之妙，理之奧，水之本。能窮其理，須造其玄，充盡其性，乃至於命。試思混沌未分之初，年月日時安在哉？神是性兮炁是命，神不外馳炁自定。能事畢矣！
　　第七
　　回陽子曰：金丹大藥，固在乎師之所傳，亦在乎天之所祐。我道祖太上老君，《道德經》曰：天道無親，常與善人。祖師魏伯陽《參同契》曰：天道無適莫兮，惟傳與賢者。祖師純陽真人《沁園春》曰：蓬莢路，仗三千行滿，獨步雲歸。祖師張真人詩曰：大藥修之有易難，也知由我也由天，若非積行施陰德，動有群魔作障綠。又《西江月》云：德行修逾八百，陰功積滿三千，均齊物我與親冤，始合神仙本願。蓋金丹之成，本是天所以賞大善之人。若不務修陰德，而但欲竊取大道者，則天不祐之。縱饒下手，次定魔生障隔，或積年累載，忙不見功，乃反怨道咎師，而致敗壞也。若有好道之士，常能存心，仁慈濟物，救貧拔苦，好生度命，勸人為忠為孝，為仁為義，為一切善事，為種種陰德者，有如真放生命，方便戒殺等事，則仙真保舉，上帝降祥。尋訪便遇明師，傳授便得正法，下手速修，天既祐之，諸神擁護，庾定永無魔障，動靜皆合真機。尅日功圓，以至住世，長生超脫，升登雲輩，形神俱妙，逍遙自在。又且福及後人，永承道蔭，此雖是師恩，實天賜也。
　　二十餘年訪道，經遊萬水千山，明師未遇肯安閑，幾度拈香一瓣。　　幸遇至人說破，虛無妙用循環，工夫只在片時間，遍體神光燦爛。
　　右西江月
　　近向死裹又還生，回來認著主人翁，這番行船牢把棺，任你八風吹不動。深夜一輪月，中宮太極圖，萬里碧霄明皎潔，青山直是片雲無。快活真快活，常人說甚難，世人問我行何事，默默無言是大還。
　　金丹合潮候圖
　　鑿開混沌見錢塘，南空長江銀璧，今古詞人圖此景，誰解推原端的。歲去年來，日庚月甲，因甚無差武？如今說破，要知天地來歷。道散有一強名，五行顛倒，互列乾坤曆。坎水逆流朝丙戶，隨月盈虧消息，氣到中秋。金能生水，倍湧千重雪，神仙妙用，與潮沒箇差別。
　　賦此酹江月詞，默合周天之數，故錄潮候于右，以示同志。
　　潮候之圖
　　初一日十六日　午末　大　夜子正
　　初二日十七日　未初　大　夜子末
　　初三日十八日　未正　大　夜丑初
　　初四日十九日　未末　大　夜丑末
　　初五日二十日　申正　下岸夜寅初
　　初六日二十一日寅末　漸小晚申末
　　初七日二十二日卯初　漸小晚酉初
　　初八日二十三日卯末　小　晚酉正
　　初九日二十四日辰初　小　晚酉末
　　初十日二十五日辰末　交澤夜戌正
　　十一日二十六日巳初　起水夜戌末
　　十二日二十七日巳正　漸大夜亥初
　　十三日二十八日巳末　漸大夜亥正
　　十四日二十九日午初　漸大夜亥末
　　十五日三十日　午正　極大夜子初
　　長生指要篇竟