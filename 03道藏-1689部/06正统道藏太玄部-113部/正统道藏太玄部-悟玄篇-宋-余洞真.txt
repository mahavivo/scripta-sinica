悟玄篇
　　經名：悟玄篇。一卷。余洞真撰，當出於南宋時期。底本出處：《正統道藏》太玄部。
　　悟玄篇序
　　蓋人生於天地之問，秉受陰陽之氣，故曰有死生。為人者，可鬼可仙，鬼者，純陰之氣；仙者，純陽之體。以陰鍊陽甚易，以陽鍊陰不難。所謂學仙之士，無過以陽鍊陰之術，陰盡陽純，則曰仙矣！鍊陰有法，進火有數，退符有節。夫人身中一竅，名曰玄牝，若人明得此竅，則三才萬物悉備於我矣！此之一竅，非泥於物也，其理別無他術，止不過忘形滅念，如守其中矣！久久純熟，中宮靜極，則身中陽氣自然生也。陽氣漸生，陰氣漸剝，乃曰陽長陰消之意矣！予於古杭得受師傳，天機不隱，故以鄙句，盡心泄漏於此矣！使學仙之士，幸垂一覽，同登道岸，非豈異於我哉！歲在己丑夏月朔日，余洞真序。
　　悟玄篇
　　道本無言，因言而顯其道；法本．無象，因象而得其理。得象忘言，得兔忘荃，何矣？故曰：過河須用筏，到岸不須舟。所謂人者，秉受元陽真氣，三百八十四銖，內分二十四銖，散於五臟六腑，以應二十四氣；外分三百六十銖，以應周天三百六十度。元和子曰：人身大抵同天地。邵子曰：誰把三才別立根，一身別有一乾坤。此之謂也。蓋人子時，兩腎中二氣上昇，午時到心，二氣交合薰蒸，肝肺之液自心而來。左腎之氣負戴肺液而下降，右腎之氣負戴肝液亦下降矣！亥時到於腎，肺液到於左腎，化而為精，肝液到於右腎，化而為血矣！久久元氣耗散，精血乾枯，則曰死矣！丹書曰：五行順行，法界火坑；五行顛倒，大地七寶。蓋言學仙之士，龍從火裹出，虎向水中生，此五行逆行之理也。所以逆則為聖，順則為凡。故以三關之妙用，一鍊精化氣，為初關；二鍊氣成神，為中關，三鍊神還虛，為上關；虛空粉碎，為了當。三關妙用，要在心傳，沐浴兩月，玄之又玄。口訣祕細，未敢輕言。學仙之士，不遇明師指點，到老無成，空度歲月爾。
　　形化
　　夫人受父精母血，成胎之時，中含一點元氣，以為造化之根蒂矣神．先生左腎，次生右腎，腎生心，心生肝，肝生肺，肺生脾，脾生小腸，小腸生大腸。五行形化而生，形體具足，十月胎成，以就嬰兒矣！今人只知形化而不知氣化。所謂學仙之士，只論氣化而不論形化。今人多以兩腎中間為生身處，又言心腎為水火，肝肺為魂魄，脾土為意，全然非矣！
　　氣化
　　蓋人在母胎中，十月氣足，其初受父母一點元氣而至於心矣！其氣到心之時，則發胎氣布散於外，以接其生也。夫鬼在於暗中，渺渺茫茫，不知分曉，微覺在細雨密霧之中，而無一點光明，遂逐靈光而去，接入胎中，徑入光內，俱不知陰見其陽，則化為氣矣！名曰太極。其氣復昇之頂，分為二氣，下降於左右二腎，名曰兩儀。乾道成男，坤道成女，乾坤相橐而生六子，散乎於外而為六脈，六脈周流，一身備矣！造化悉備，所以降生於世以為人也。所謂學仙之士，要識生身之處，立為丹基，可以超凡入聖也。吾今恐言未盡，故立圖以發學，誠為參學爾。
　　陰中有陽名日坎 屬火非腎也
　　陽中有陰名日離 非心也
　　坐工口訣
　　夫學道之士，不拘時候，但得身心閑暇之時，求於靜處，瞑目閉口，忌坐端耳。或盤膝，或不盤而坐，皆可。夫坐之時，外忘其形，而不著物累，內忘其心，而不著事。若存其中，似存不存，似守不守，而著於空矣！久久純熟，自然念定。念定則陽生，陽氣生則有升有降。其氣升者，自腰問尾聞而升，直上夾脊而止。藉巽風則鼓而上於頂矣！二氣交合，下降於舌端，如蜜之甜，款款嚥納，只入中宮矣!丹書曰：吹噓賴巽風。又曰：初時須著力，次候卻如無。總知升降，不明火候之數，日用工夫，三關妙用，沐浴玄機，空延歲月，到老無成矣！古歌曰：神仙不肯分明說，恨殺閻浮多少人。何也？這貲道理人還識，陸地神仙鬧似麻。所謂天機祕訣，未敢泄漏於文，故以口傳心授爾。
　　火燥水濫
　　夫火燥者，上升不止；水濫者，下降不息。若有法度調和，斤兩運用二則火不炎燥，水不汎濫，自然定矣！用時則有，不用則無，其理玄機，在乎口訣。既不知此妙用，則何一鍊精化氣，二鍊氣成神，三鍊神還虛也。今學道之人，天下紛紛，其得正傳者，無有一二爾。此箇道理，豈可輕易授人哉？
　　沐浴
　　十月懷胎，兩月沐浴，共成一載三百六十日矣。且休說十月懷胎，其兩箇月而沐浴，安於何處矣？此兩箇月而又不行火候，或安於前，或安於後，或安於其中矣!委的實用非不用也。學道之士，須要參學，莫泥於卯酉二月非也。脫胎之時，莫非口傳心授爾。
　　玄關一竅
　　玄關竅假在其中，無形無象亦無窮。今人若指其安處，便隔千山幾萬重。若人指點心肝脾肺腎不著處，卻如虛處巧捏一穴，其言終矣，著一處，卻非終矣。
　　藥物
　　精中氣血血中精，精氣元同太極成。莫言呼吸為交感，此物安能有死生。
　　火候
　　進火之時，頃刻一周天。夫十箇月而三百日，三千六百時，三萬刻。或刻刻行火候，或時時行火候，或日日行火候，或時中不拘於刻，或日中不拘於時，但用便用，但不知法度，則亂升亂降，則不能上矣！口訣存焉。
　　中宮土生萬物，
　　心主萬事，心即土也，土即心也，故日中央戊己土。中央即玄關一竅也。了得土，萬物死，了得心，萬事息。今知學道人，茫茫只向外邊尋覓，卻不去中心求其道也。
　　抱一
　　脫胎吞入腹，在於人問，九載積行滿八百，而證於仙。乾坤往來，遊遍名山洞府，行滿八百之日，奉金書玉詔，而列於班矣！ 
　　出神名日解胎
　　學道底人總不知火候，沐浴造化之備，其脫胎之時，莫非口傳心授爾。
　　玄關－竅
　　玄關一竅者，乃一身總要之關也，此竅者即心中之心是也。其心非肉心，乃心中之主宰，一身萬事之神也。其神者無形無相，非有非無也。人能無私之時，便是玄關一竅，纔有一毫私欲，不是也。程子曰：不偏不倚之謂中，纔有偏倚便不中也。杳林石真人曰：身裹有玄機，心中無垢塵。斯言盡矣！
　　玄關一竅，萬事之宗，動交於物，靜養在中。不無不有，非色非空，凝然湛定，氣息流通。左升白虎，右發青龍，齊停夾脊，鼓起巽風。煽開爐輪，透上崑峰，乾坤交妮，化作一泓。降至舌端，嚥入黃宮，一日之內，三四遍功，初關百日，沐浴一月，中關百日，沐浴前同。上關百日，火候數窮，脫胎神化，抱一養童。九年行滿，白日上升。大道無言非有問，忘形忘象求鉛汞，守中一物莫存貲，專意身心要守定。呼吸一應便神清，六脈自然朝性命，精神魂魄各歸元，至此身心寂不動。一陽生至二陽遷，只待溫溫行火令，須臾直舉至銀河，玉枕泥丸如火烘。乾坤交媾降明堂，項上圓光懸寶鏡，如如下降至舌端，滿，口馨香甘液噴。徐徐嚥納下黃庭，遍體金光隨罩定，三家相見結嬰兒，一卦三二兩卦定。晨昏握運仗天歪，四三皆拱遊璣柄，一年進破頂額門，是謂超凡而入聖。九年抱一行圓滿，獨步翔鸞歸大洞。吾今泄破聖賢機，洗耳瞑心存一定，莫待鉛虛汞散飛，他時赴死甘心盡。玄機備細剖心傳，學道人人早精進。
　　藥物
　　夫採藥者，血中採取真氣，氣中採真精。血氣者，到頂交合，化而為液。真精真氣者，氣至頂交合，化而為金液者，流於經脈而為白血。其金者，入於中宮，結而成丹。工夫到日，一身血氣化為白血，真精真氣，盡結以成丹。體既成，出神入神，皆不被幻軀之累也。向上一著，超出陰陽之外，尤存口訣，是為身外有身，尤未奇特也。
　　初下手
　　玄牝之門萬化俱忘性不忘，忘無忘處妙無一方。這貲便是玄關竅，何是泥形亂度一量。
　　透關
　　自從關竅撞通時，二氣周流應化機。任去任來無聖礙，絲毫不動斡環璣。
　　破境
　　心明性徹，光圓如鏡，一念纔生，諸相即應。學道之士，不可認著，必屬他境。故云為甚眼中難著屑，只因性裹不藏塵。念頭一動性楊波，鬼面神頭見許多。蓋謂寂然通感應，學人不認即無魔。
　　敵魔
　　思念相續，不能斷絕，鬼｀面神頭，千般萬狀。立時駕動，水火二車，一撞三關，直透內院。三尸走，六賊進移，則草魔自然散矣！陣陣昏沉黑暗濛，立時仗劍布呈風，爐中發起三陽火，掃蕩妖氛頃刻中。
　　立基
　　釋氏工夫至此，謂之打成一片，夜不捨，只管加時定力，日就月將，做晝將去了，道門立基，行火候緞鍊而成丹也。丹基立定念頭純，晝夜神光衛護身，兩眼自然慵睹色，一心默默守玄真。
　　火候
　　八竅分為八節門，溫涼寒暑應乾坤，四時不失陰陽火，鼎內丹砂結紫雲。又白真人曰：行火之士十二時，設一時即五刻也，三百日內在半月，計一千五百刻也。一身八刻一周天，一刻工夫簇一年。學者若知如此用，飢來喫飯困時眠。
　　沐浴
　　身中沐浴，乃氣候之沐浴；月中之沐浴，乃丹頭之沐浴也。紫陽曰：兔雞之月及其時。斯言者，兩月沐浴也。
　　精全氣旺藥爐溫，二八臨門固蒂根，不向抽添加火候，洗心滌慮道常存。
　　又氣候來潮，須當塞兌垂簾，堪然無欲，以待氣候過也。母得縱意四散，所謂不能固濟，須丹傾矣。
　　工夫到此要防危，不比尋常一類推，氣候來潮須保養，禁關閉兌守無為。
　　閉目若存中如空，空不空，坤官真氣，發背上炎烘烘，巽風輕鼓舞，一直透天宮。閉之不可放，化作滿頭霖，徐徐而放下，大地作甘霖。
　　夫人者，頭乃諸陽聚會之所，其中有陰，名日真汞。五臟者，乃諸陰聚會之所，其中有陽，名曰真鉛。蓋心者，上不屬於陽，下、必榆＇不屬於陰，而得其中以為一身之主宰。視之不見其形，聽之不聞其聲，叩之者感而遂通，中之者寂然不動。人若向此不動中做工夫，終至純熟，則知天地造化悉備於我矣！
　　悟玄篇竟