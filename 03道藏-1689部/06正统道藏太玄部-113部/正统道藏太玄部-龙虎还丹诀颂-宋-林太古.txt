龍虎還丹訣頌
　　經名：龍虎還丹訣頌。北宋林太古撰。谷神子註。一卷。底本出處：《正統道藏》太玄部。
　　龍虎還丹訣頌
　　余生於巴蜀之地，長居齊魯之鄉。
　　余者，先生自稱也。先生姓林，名太古，字象先，，道號淳和子。其先並州太原人，因官生於梁州，洽長訪道尋師，多遊齊魯之地。太宗皇帝知名召見，賜與京兆山居，遂稱京兆山人。後隱居于益州之華陽，復號華陽先生。
　　久慕安閑，常視寂默。
　　薄名利，守恬淡，蓋其志也。
　　道本自然之理，化歸綿邈之源。
　　言道以自然為宗，能施用者，則臻於綿邈耳。
　　考定坎離，指歸鉛汞。
　　坎水離火也，鉛虎汞龍也。謂真火真水，真鉛真汞也。
　　頌成還丹訣六十四首。先聖所迷還丹之要，皆取法易象。
　　故丹訣六十四首，以擬卦數也。如有後學詳而習之，習而知之，乃見其妙。
　　自從金室啟神爐，
　　室常珍嚴，故日金室。爐能變化丹砂，故日神爐。
　　蕩蕩玄風扇八隅。
　　爐有八面，而風無不扇，故太白君歌日：壇置三層爐八面。
　　幸得九重觀萬化，
　　九重者，鼎器，匡郭陰陽也。玉囊頌日：古先名作神龍髓，還丹功畢籍九重。即其義也。
　　豈無訝詠贊皇圖。
　　皇圖者，所以喻神丹之尊貴。
　　混沌分來我獨尊，
　　萬物芸芸，至尊者莫若大丹也。
　　包含四象立乾坤。
　　須識天地金木水火之精氣，乃能鍊成至藥也。
　　還丹須向此中覓，得此方為至妙門。
　　運用無成，乃造妙門。
　　時人皆取五金燒，誰識元君在海濤。
　　時人競燒水銀朱砂，以為靈丹。豈知金丹之要，自在華池也。
　　欲鍊鼎中紅玉粉，先調爐裹白金膏。
　　《陰符經》云：知之修鍊，謂之聖人。然則辨金膏玉粉者，其唯聖人乎。
　　凡欲燒丹認取砂，光明鑑面始為佳。
　　砂者自真鉛而產，非世問朱砂也。陶真人日：砂者，鉛中之至寶。元陽子日：丹砂不用辰錦州，路遠應須近處求也。
　　根基本是青龍骨，仙者呼為白馬牙。
　　青龍者，木也，汞也，汞產於砂也。尹真人日：丹砂木精。又日：壞解為水，馬齒闌干。陶真人日：白馬牙，好丹砂。即馬牙之稱，丹砂之美者也。
　　八卦神爐五嶽形，
　　爐之形象八卦五嶽，立而為之。
　　中排陽鼎制陰精。
　　水火互用，陰陽相制也。
　　君看龍虎交馳處，鼓動風雷百怪驚。
　　古歌日：五行顛倒衍，龍從火裹出。五行不順行，虎向水中生。水火既在鼎中，則龍虎交馳於內，風雷震動，百怪恐懾也。
　　纔出滄波現杳冥，
　　金生於水，彰其化育。
　　鼎中堪重雪花輕。
　　元陽子日：丹砂為質雪為衣，雪花所以喻其輕明。
　　莫辭寒暑終陽九，鍊出靈光五帝精。
　　節侯既足，則五行精氣變化，而成大丹也。
　　時人欲鍊日晶魂，
　　還丹以日為魂，月為魄也。
　　先覓玄源造化根。
　　玄源靈祕，為藥之基。陶真人下篇日：太玄之精，為道根本也。
　　後立坎離為匹偶，
　　坎男離女，匹偶之象。
　　始交情性合乾坤。
　　性者，砂汞也。情者，金也。《參同契》 日：性主處內，立置鄞鄂。情主榮外，以築城郭。又日：龍為情，虎為性，情性相依，還返之義也。
　　每見時人論大丹，競燒八石或居山。
　　古歌云：八石無非傷赤血，五金多是損黃芽。時人或居山鍊八石，以為大丹者，皆非道也。
　　不知龍虎真形質，只在玄淇恍惚問。
　　至藥不遠，迷者莫悟。
　　鑄金為鼎鼎為真，金鼎真時汞自親。
　　古歌日：真鼎元非鼎，故能用真鼎者，則真汞生矣。
　　二物包持成至藥，餐之方作出塵人。
　　非二物包持，則大丹無成也。
　　乾坤二卦方成體，水火千朝乃見功。
　　法乾坤二卦，運用水火，千日而成還丹。故青霞子授茅君謂日：大丹運用千日期，千日赫然成紫芝。
　　上下兩弦通二八，不差毫末應西束。
　　青霞子日：芽八兩為上弦，汞八兩為下弦，合為一斤，以應兩弦。故日上下兩弦通二八，應藥一斤之數也。
　　金丹祕訣在華池，
　　神水華池論日：池者，水火也。又中元論日：華者，火也。池者，水也。
　　學者如麻得者稀。
　　迷迷相指，得者蓋寡。
　　淮王悟此成真後，雞犬相兼拔宅飛。
　　漢淮南王劉安，丹成之後，雞犬舐鼎，亦昇雲路也。
　　汞在砂中金在鉛，若能如此自通玄。
　　砂中產汞，鉛中產金，自然之妙，知之者乃造真境也。
　　雖然未得刀圭力，已向人問作地仙。
　　心悟至寶，非仙而何。
　　坎裹藏金人不知，離中有水識還稀。
　　陶真人下篇：金生於月，故坎男也。流珠生於日，故離女也。茅真君歌日：陰中有陽，陽中有陰，即是也。
　　若能認得真金水，白日膠鸞上紫微。
　　能辨真金真水者，自几躋聖，列位仙官矣。
　　金花採得是鉛精，狎獵魚鱗雪色輕。
　　言金花凝結狎獵，若魚鱗雪彩爾。
　　若向此中知巧妙，華池金鼎自分明。火中鉛是水中金。
　　互相為用，變化無窮。
　　百度逐銷色轉深。
　　真精粹和，鍊之益妙也。
　　不遇至人傳口訣，只憑經論卒難尋。
　　大丹祕要，不載經論，聖聖相授，數句口訣而已。
　　陰裹抽來卻屬陽，時人不解細消詳。
　　水以煮之，火以鍊之，解此義者，丹砂可造。
　　若能認得陰陽祖，頓入長生不死鄉。
　　能知此道，乃可長生。
　　地魄天魂是虎龍，
　　天陽為魂龍也，地陰為魄虎也。
　　千家經論載朦朧。
　　前聖贊迷，大道不遠。元陽子日：朦朧只在君家合，日日君看君不知。
　　時人要識真鉛汞，認取金公與水工D
　　金公鉛也，水工汞也。
　　火裹有鉛鉛豈錫，木中藏水水非銀。
　　真鉛真汞，非世問黑錫水銀之類。直曉真人歌日：不識火鉛與水銀，縱解萬般無所濟。
　　唯賴坎離憑震巽，令教甲乙合庚辛。
　　甲乙為木，庚辛為金。尹真人日：丹砂木精，得金乃并。故坎離震巽，常施用於其問矣。
　　一池秋水色顯顯，
　　九轉陰陽降復昇。
　　九轉者，自正月至九月也。古歌曰：第九轉，九秋殘，黃芽瑞色紫光妍。呂先生日：上昇下降谷神粗。
　　直待白金港化盡，一團精魄鼎中凝。
　　金體還丹，方為至寶。《參同契》日：金來歸性初，乃有稱還丹。
　　一氣凝為鼎內霜，神仙稱是藥中王。
　　諸藥惟能療病，至於還丹刀圭之效，變凡為仙，故為眾藥之主也。
　　天然造化如雞子，外應庚辛裹面黃。
　　鼎器藥物，狀同雞子。
　　常究《陰符》、《道德經》，此來堪重呂先生。
　　呂先生名洞賓，蓋近代得道也。
　　養藥未論三載火，鍊丹直指半升鐺。
　　呂先生詩云：一粒粟中藏世界，半升鐺內煮山川。
　　杳冥中有日精華，
　　言微妙中有至陽之精，生育萬物也。
　　天地根基萬物牙。志士知之依法鍊，自然靈液變河車。
　　河車即黃芽之別號也。晉陽子日：乾鍊至精為黃芽，坤轉數足為河車。又歌日：河車載甲是君師，密守此道心自知。
　　鍊海逐山制五行，其中擒得向幽冥。
　　言節制五行，擒捕元氣也。
　　夫人若見真根蒂，請讀玄元《道德經》。
　　玄元皇帝太上老君，所授關令尹喜《道德》五千言，其問備藏還丹真一之旨。
　　兔走烏飛西復束，百年全似夢魂中。人問有箇長生路，貪戀浮華死不窮。
　　《神農經》日：知白守黑，求死不得。欺世人不知仙聖度世之衍，但汲汲於浮華，而遽至頂滅。
　　一中有一最難尋，名列西方位屬金。
　　一，水也。水中之一，白金也。陶真人日：三五與一，天地之至精。金為水母，母隱子胎。水者金子，子藏母胞。又日：白者金精，黑者水基。水者道樞，其數名一也。
　　志士探之知則例，自然黑白兩浮沈。
　　黑者鉛也，白者銀也。鉛沈銀浮，自然之妙。
　　天地爐烹日月晶，庚金甲木自相并。人能認取真金木，萬化都來掌上輕。
　　曉達金木之旨，則造化歸乎掌握。陶真人下篇日：得之者天地在乎手，造化在乎身，自几躋聖，列仙籍矣。
　　悟了還如涉大川，
　　悟者涉川，無有阻礙。
　　常修陰德感明天。若為不道兼輕露，必有神靈致禍愆。
　　苟不修功行，而洩祕理，則殃禍及之。
　　萬卷仙經理盡同，還丹不離五行中。
　　不離五行，五行能為至藥。
　　欲知九轉陰陽足，只候三年水火功。
　　千日水火，乃成大丹。
　　微微收得木中津，自黍成參積到斤。
　　從無入有，積少成多。
　　力倦心疲寧不苦，大都先聖總辛蔥。
　　言先聖皆由戀志，而得度也。
　　煮石烹金鍊太玄，神仙不許等閑傳。
　　用藥之要，神仙寶祕，世莫得聞也。
　　人能認得玄中理，
　　玄是藥之根基，識者功參造化也。
　　勝秉乾坤造化權。一月還丹發兆基，陰陽相感達希夷。
　　希夷，謂杳冥之道也。
　　潛龍位應於初九，陽氣先須起子時。
　　潛龍十一月之位，火符取法初九，一陽生子時為首也。
　　二月青龍漸見形，微微鑽集五行精。
　　木汞凝精，漸彰靈液。
　　蔥知火候溫和色，鼎內令聞虎嘯聲。
　　茆真君曰：寒暑相返，虎嘯龍吟。
　　三月靈丹號小還，
　　三年為大還，三月為小還。
　　小還凝結類真鉛。直須用意調文武，莫遣陰陽氣候愆。
　　固濟周密，戀知火候，漸見汞鉛。火記日；首尾文，中心武。故日文武也。
　　四月功成已立魂，
　　如子在胎，魂神生矣。
　　青龍白虎競相吞。此時玉液潛凝結，陽立陰銷虎漸奔。
　　五月陰陽二氣交，黃芽漸漸長靈苗。
　　五月詬卦，陽初遇陰，二氣交感，漸孕靈芽。
　　靈苗便是長生藥，水火仍須應候調。
　　六月真陰結就砂，迷徒將甚作河車。
　　慇蔥為報同人道，莫向時流取次誇。
　　先聖嚴誡，不許輕洩。
　　七月潛通藥已成，青黃赤白狀難明。
　　陰陽之氣漸盛，則顏色變易無常。
　　全憑水火無私力，鍊得陰陽二氣精。
　　非水火運用，二氣無由降精。
　　八月循還到兌官，
　　兌金應候。
　　卻歸元體色顯顯。仍須謹密牢神室，
　　神室，即安藥之所也。
　　養就長生火裏龍。
　　火龍成就，人得長生。
　　九月含靈汞已乾，一壺霜雪逼人寒。
　　藥漸凝精，色同霜雪。
　　莫將點化浮生寶，直候功成作大還。
　　若便食利，點化世寶，即靈丹無成也。
　　十月金丹已脫胎，此時纔始作嬰孩。
　　仙聖喻金丹如果在樹，如子在胎，莫測其作，育至十月，則脫胎而為嬰孩矣。
　　嬰孩便是還丹質，誰信無中養得來。
　　自虛無而有形質，非天下之至精乎。
　　陰魄銷來陽自立，白金灰後赤龍成。
　　鼎內只知凝翠玉，爐中不見有黃輕。
　　變化融結，相須如神。
　　騰倒頻頻去宿塵，
　　騰倒所以增其氣數。《太易歌》日：微微騰倒天地精，鑽簇陰陽走神鬼也。
　　莫辭遲久更慇戀。龍爭虎戰終還始，
　　陰退陽滋藥漸真。
　　龍虎互相為用，藥漸通靈。元陽子歌日：青龍逐虎虎尋龍，所謂龍爭虎戰者也。
　　鍊得陰精卻返元，神仙呼作白琅圩。
　　琅吁蓋為金丹之別號，言潔白如玉之美也。
　　時人不見真形質，將謂還丹色似丹。
　　《神水華池論》日：還者歸根，丹者色赤也。
　　一源三物契三才，
　　陶真人中篇日：立乾坤，運水火，應天符，合三才，然後成丹砂矣。是知金丹雖處一源，而用三物，同燒共一門也。
　　交感陰陽結聖胎。
　　自然成胎，名之日聖。
　　水火數中君自見，紫河車就彩鸞來。
　　無名道者歌曰：修到紫河車，白日沖天去。
　　華池神水始知能，
　　《神水華池論》日：華池者鉛，神水者汞也。
　　一振秋波徹底清。鍊入鼎中陽火逼，
　　依依時有虎龍聲。
　　逼以離火，鼓以巽風，即虎龍交戰，聲聞于外。
　　口中餐少體猶寒，豈憚迢迢歲月難。
　　堅意自於戀裹覓，不將行止貴門干。
　　高尚其事，不事王侯。
　　九還七返義難尋，
　　青霞子日：自十一月至七月，為九還。自正月至七月，為七返。
　　氣結為砂水變金。
　　砂從氣結，金自水生。
　　會得五行并四象，自然龍向鼎中欽。
　　能用五行四象，則龍在鼎中欽應也。
　　崑崙山下得玄珠，二物元同一處居。
　　玄珠以喻至寶也，二物指藥根基也。古歌日：兩物如知生一體，三花方悟隱孤輪也。
　　鍊得陰陽元氣足，始知成立自虛無。
　　兀兀陶陶鈍又癡，無心無事復無機。
　　一從認得希夷旨，始覺玄門路好歸。
　　先生自言樂於幽奇，玄妙之門也。
　　休慕腥羶愛綺羅，長生門路好來過。
　　爭名爭利貪癡者，不顧流年似逝波。
　　欺愍世人肆志聲色，責染名利，不入長生門路，遂至衰頂，如逝波之不返也。
　　汞變為金金變砂，金砂漸變紫河車。
　　金砂氣足，乃作河車。
　　修丹若得河車就，應去蓬萊路不賒。
　　至藥炳靈，神仙可冀。
　　乾坤鼎就虎龍成，四象迴旋二氣并。
　　會得華池真正訣，自然丹向此中生。
　　知四象推遷，識二氣交感，然後丹砂化生。
　　無中生有有還無，
　　無而忽有，有而忽無，恍惚杳冥，至精誕育。
　　日月交馳在碧虛。不遇至人傳口訣，
　　空勞讀盡五車書。
　　真經日：少則得，多得惑。又日：無師執文，終無得理。是知不遇至人傳口訣，則博覽無益矣。
　　長生基址是黃芽，
　　夫黃芽者，藥之真質也。狐剛子問
　　魏公日：黃芽何物為之。魏公日：用鉛不用鉛，五金生於鉛之精也。青霞子日：芽若是鉛，奔鉛萬里。芽若非鉛，從鉛而始。鉛為芽母，芽為鉛子。既得金華，拾鉛不使。又日：灰池炎鑠，鉛沈銀浮，謂之黃輕，亦日金華，亦日秋石，亦日黃芽，又日王陽。名黃芽，以其色黃也。如萬物之初芽，故日黃芽。得者為長生之寶也。
　　制伏令歸戊己家。
　　戊己，鼎器也。老君歌日：戊己是元基，水火定優劣。又日：須達戊己功，不得言於鐵。玉囊頌日：欲知大藥立元基，須得中央戊己土。
　　直候水銀成白液，方將白液作丹砂。
　　丹砂自金液而生也。
　　麻衣蓬弊處埃塵，落魄狂遊混此身。
　　自有清澄一泓水，不求名利不求人。
　　言自有水中之寶，不求豪貴，不務簪纓。
　　黃精赤髓結為砂，
　　黃精則黃芽之精也。金碧歌日：赤髓流為汞，汞結為砂。
　　白虎青龍本一家。
　　白虎青龍者，皆強名，本金木之氣耳，混合為凝粹成丹也。
　　只在眼前皆不識，卻將雜類作黃芽。
　　《 參同契》 日：同類者相從，事乖不成寶。又日：植禾當以粟，覆雞用其子。青霞子云：類同即聚，事乖則分，鸞不乳鵲，狐非馬韋。
　　三千少女事幽微，八卦循還巽木知。
　　巽為風，女為刻漏，推排舉其成數。
　　學者不明軒后旨，唯將聲色縱行屍。
　　經日：黃帝御女三千，白日上昇。几人一妻，乃至喪命。故世人貴色務多，遂至現敗。殊不知軒后成仙之要，還丹之功也。
　　玄中玄理妙難知，已向玄中曉細微。
　　只在坎離返復用，
　　玄中細微，坎離是也。
　　自然玄理合天機。
　　轉轉修來漸有功，菊花黃變寥花紅。
　　如菊之黃，如寥之紅，是其變化也。
　　鍊經千日開爐看，萬象都鑽一鼎中。
　　千日功滿，萬象可見。
　　莫把還丹取次傳，聖人深祕在心田。
　　時流競覓砂中汞，不道玄中自有玄。
　　傷世人競抽朱砂，取水銀以為丹砂，殊不知丹砂玄中之旨也。
　　九轉無辭沐浴頻，
　　沐浴頻仍，氣數堅雄。
　　五行偏是水相親。丹成只假刀圭力，
　　得作高真會上人。
　　霹靂聲狂吼巽風，此時秋虎戰春龍。
　　龍虎相吞，聲同霹靂也。
　　元君自有三台助，不動巍巍坐九重。
　　言元君安然處於三台之上，無所撓動。魏真君火候歌日：三台披繞胎成形，受氣須得丙丁記。
　　大道玄門路不遙，奈何塵世競錐刀。
　　歎世人唯利是親，常競刀錐之末。
　　疏名疏利超真者，此後知誰繼我曹。
　　言仙得其人也。
　　寂寂真靈事可窮，休尋《金碧》與《參同》。欲知龍虎還丹訣，至要分明在此中。
　　言還丹真祕，具在此詩之中。誦之者足以知其樞要，不叉遠求金碧之文也。
　　龍虎還丹訣頌竟