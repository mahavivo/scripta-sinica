金液大丹詩
　　經名：金液大丹詩。一卷。撰人不詳，疑出于唐代。底本出處：《正統道藏》太玄部。
　　金液大丹詩
　　一物產乾坤，二儀生藥根，陰靈合地魄，陽氣出天魂。
　　化虎行金路，飛龍隱木門，日精煎月影，數足住崑崙。
　　真水伏真火，火真出美金，金真伐木化，歸土生同欽。
　　日月陰陽鍊，風雲龍虎擒，三迴四五足，度世兔浮沈。
　　造化久沈浮，須拋生死枯，紅鉛天界重，白汞道門殊。
　　稟氣神龍虎，成形道婦夫，陰陽真水火，鍊畢詣仙都。
　　九轉運三般，真心鍊不難，虎生神水猛，龍化聖金寬。
　　金木情通體，乾坤產大丹，五行精入腹，策上九霄壇。
　　人知千日鉛，真汞自相連，修鍊三秋畢，煎成一虎顛。
　　龍威懾虎踞，虎猛懾龍眠，生化門開勝，神丹出世玄。
　　一物合天長，九還七返光，隨鉛覓不得，逐汞隱飛颺。
　　化虎通泉伏，為龍入火藏，神明通大道，鍊出藥中王。
　　識得木精華，堪栽池上芽，調勻分火焰，收取美金花。
　　猛虎神光斂，潛龍閃電差，一時悟聖道，千日鍊朝霞。
　　論鉛不識鉛，焉知理又玄，青龍非起伏，白虎隱藏眠。
　　暗合和真氣，分明感上仙，修丹功力太，了畢志通天。
　　壬癸大丹池，丙丁真藥基，庚辛生虎力，甲乙曜龍威。
　　日月增光彩，陰陽換素衣，神仙傳火候，戊己戴人飛。
　　因思內五行，契地合天並，化虎成金體，生龍表木形。
　　三花分節鍊，一物裹邊經，七返九還後，超凡入聖靈。
　　明取大丹心，水銀中且尋，東龍纔際會，西虎自相欽。
　　情性通和睦，含藏呼吸深，鍊成真一氣，度世脫浮沈。
　　大道本無名，靈丹顯道行，乾坤開聖物，龍虎產神明。
　　水火真元氣，陰陽鍊日精，月輪三十六，燦爛服長生。
　　一者水為真，三通仙路人，四開花曜日，二鍊魄精神。
　　五彩全陽氣，九還丹出塵，運經十二季，生化起騰身。
　　鉛汞大丹君，真人類合群，乾坤孕靈氣，龍虎擘開淳。
　　五彩光明顯，三般情性分，鍊經九轉後，拔宅入青雲。
　　達者更重觀，還丹藥五般，仙人親手鍊，凡士役心傳。
　　識虎從師覓，知龍審道看，三冬文武轉，光照九天寒。
　　神水灌華池，有無生化知，青龍交虎體，白虎吸龍脂。
　　二物通神聖，三般混彩儀，鍊花千日上，成土奉天時。
　　入道切知非，齋心察盡微，身名仙界許，鉛汞聖歸依。
　　龍虎還丹本，夫妻喻藥基，陰陽分志訣，了悟得人稀。
　　有物使人迷，神仙上遍窺，火龍披水廓，水虎建金脾。
　　化虎稱真婿，徵龍立聖妻，成親生大道，迎入九功閨。
　　道開天地齊，仙路莫能窺，鉛汞分明悟，雲車駕不迷。
　　坎高定南北，震兌正東西，四象燒龍虎，奇功志不低。
　　經訣論參同，陰陽北起南，兒年四五六，女歲十二三。
　　日月交昏偶，夫妻美更貪，化丹因火道，九轉不虛談。
　　靈丹顯道潛，一氣運行炎，感日月交媾，化虎龍蝕咸。
　　仙人戲金木，旦暮弄烏蟾，開悟長生理，因鉛謝老聘。
　　鉛汞運春秋，乾坤中好修，功成超世藥，餌後達天遊。
　　陽鍊魂生聚，陰消魄散收，牽龍並啗虎，二物聖通流。
　　道在目前求，黃芽不著搜，金山開虎谷，木水畎龍漱。
　　陽氣龍呼出，陰風虎吸收，靈炎燒聖水，丹化九天遊。
　　青龍白虎學，鉛配合通家，男女同情性，夫妻耀彩霞。
　　陰陽中一物，旦暮猛三華，十八甲子後，凌雲路不差。
　　陰陽隱藥苞，仙使降開抄，大道神通畢，還丹聖不拋。
　　龍情左畔書，虎性右邊交，幢下元君喜，玄門羽客敲。
　　一物灌三金，五行諳歷探，西收停虎嘯，東攝定龍吟。
　　聖地成丹體，唯天合道心，鍊陽三九轉，仙眾歎皆欽。
　　日月大丹精，神仙顯至靈，陰陽和會畢，龍虎自交並。
　　水火通真氣，朝昏體鍊形，三迴寒暑力，甘美味唯馨。
　　進道理何憑，持心掙若冰，黃鉛招感應，黑汞露精凝。
　　二物生光燦，三花運彩興，陰精消亦絕，陽力躡雲昇。
　　黑水淨幽沈，白鉛得處深，西金伏東木，東木本西金。
　　際會難分手，和同契合心，三秋經歷後，千日鍊光陰。
　　萬物脫其形，三才人最靈，知鉛修汞訣，明道合天經。
　　鍊虎通丹力，擒龍制藥馨，纔經寒暑盡，真入會仙亭。
　　鉛汞遠傳聲，由其水火蒸，應天地神聖，合日月交勝。
　　化道含靈氣，令人不壞崩，金丹三載鍊，一粒起雲騰。
　　道本隱玄微，開因五彩基，通天票靈氣，聖地鍊光輝。
　　雲掩龍生化，風停虎喪威，九秋鑪裹見，脫體挂仙衣。
　　修丹志莫論，鉛汞得稱尊，養汞華池產，收龍聖火存。
　　陰陽翻復鍊，日月往來奔，運動三花遍，仙人喜到門。
　　一正藥根源，二關龍虎門，三憑日月化，四鍊魄並魂，
　　五拔陰陽力，六調寒暑暄，七真神聖見，八喜利乾坤。
　　二物合相逢，陰陽結氣濃，水沈生白虎，火猛產青龍。
　　造化神功感，通靈聖莫窮，五行千日鍊，雲鶴駕親供。
　　鉛汞日相隨，人多不悟迷，杳冥港水土，燦爛照東西。
　　情性神光結，陰陽聖力齊，調停二十七，仙籍已標題。
　　鉛汞久聞名，知玄少得成，紅鉛出黑液，白汞入黃輕。
　　龍虎生金髓，房參化木精，運花千日裹，入腹九霄迎。
　　真汞神仙息，真鉛聖藥基，宿生曾近別，纔說悟玄機。
　　三載神丹耀，九還光色暉，後來修道者，問取紫河衣。
　　唯道包天地，乾坤出藥頭，五行俱感化，四象遍經流。
　　神水為元首，靈金入木修，誰知真火聖，變土九天遊。
　　木產寶堪任，水裹出真金，內五行精得，此三般物深。
　　鍊陰陽氣聖，養虎得龍欽，火候終千日，丹光仙眾臨。
　　大藥重還丹，沖天一粒餐，龍威擒虎力，虎猛攝龍攤。
　　二載同胎後，三般摘一般，入神又十月，成土坐金壇。
　　水土要知真。坤元勝地親，震潛靈聖木，離寄火金身。
　　內五行須識，修千日鍊神，精搜窮八卦，龍虎裹藏珍。
　　堪嗟浮世界，難拋生死門，速須修聖藥，纔就敵乾坤。
　　神水煎龍魄，靈炎鍊虎魂，功夫三載後，一粒面天尊。
　　靜想轉沈浮，分明道不辜，神仙應悟達，生死擺榮枯。
　　大道根元化，修身賦命蘇，五行真訣了，如頂灌醞酬。
　　黃鉛勝入玄，黑汞湧靈泉，二氣相逢合，三花暗裹煎。
　　東西依日月，南北運時年，功夫三載後，光明策列仙。
　　無形聞大道，有藥隱幽玄，真水迴真火，紅鉛謝黑鉛。
　　五行收氣足，四象返風旋，運火陰陽匝，靈丹照碧天。
　　乾坤交泰時，日月孕華池，青木三花隱，白金七女知。
　　夫妻正金木，各產虎龍兒，九轉三周畢，通靈更不疑。
　　兌澤藏金虎，震雷潛木龍，雨風交際會，情性合溫恭。
　　水土榮根蒂，陰陽灼本容，宿綠明妙理，不與世人同。
　　真鉛在杳冥，恍惚好藏形，南北先交結，東西後合并。
　　三年行火力，九轉得丹馨，寒暑陰陽勝，乾坤產藥靈。
　　大道人難識，誰知內五行，乾坤權掌內，魂魄上心明。
　　地魄開真理，天魂露聖靈，若教通此物，身挂九天名。
　　水土孕黃芽，火金生白花，東鄰嬌女愛，西舍好兒誇。
　　和會因三載，陰陽媒兩家，庚辛室裹鍊，千日變朝霞。
　　水火成肌骨，木金生藥根，黃鉛生白信，白汞謝蟾恩。
　　四象輪流定，三花節後奔，莫辭千日苦，迎送入天門。
　　木男迴作女，金女轉為兒，聖水擢形體，靈炎鍊表儀。
　　玉翁傳物象，王母配夫妻，三歲丹光照，神仙慕結知。
　　欲識藥根源，須知天地鉛，乾坤開啟後，高坎已當前。
　　水火調情性，陰陽配不偏，功夫三載後，一粒起騰天。
　　明道無中有，迷途笑有無，降天陪地魄，感地合天符。
　　產出真金子，婚他木姥奴，三周光燦爛，名已奏皇都。
　　陰陽呼吸精，交泰感通靈，白虎一宮立，青龍二載並。
　　三花潛運轉，四象總須經，十日離全塌，歸真不鍊形。
　　虎生因黑水，龍變脫紅章，二物通神氣，三般合聖方。
　　陰陽增藥力，寒暑運花光，七返九還後，逍逼永壽長。
　　靈鉛水銀君，靈汞火鉛臣，悟得陰陽理，方知情性真。
　　東西金木合，年月日時親，凡火通仙火，須明進退頻。
　　有物混天機，無非達士知，為龍伏作虎，呼婿本來妻。
　　轉弄從金木，周旋別坎高，三花功力遍，超勝離愚癡。
　　水火不和比，世人共所知，內藏真水火，匹配美夫妻。
　　功力玄難曉，誰明顛倒支，五行呼吸遍，千日藥無疑。
　　大道分清燭，先開眾妙門，真鉛孕陰魄，真汞產陽魂。
　　蟾影煎靈魄，烏精鍊聖魂，延年重陰火，靈藥對乾坤。
　　陰火仙人聞，陽波羽客分，二門開悟理，三物顯殊勳。
　　虎嘯稱金父，龍吟正火君，氣行依曆數，三十月騰雲。
　　長生道可窮，丹好論仙容，虎性生龍體，龍情著虎蹤。
　　虛無神感化，自有勝相從，五彩通天德，三秋絕火供。
　　舉世重真鉛，令人保命全，木魂隨羽客，水魄問神仙。
　　恍惚濛攏恍，玄中又更玄，鍊經節後正，名挂九重天。
　　欲識白金花，堅求黑汞沙，不經從黑白，何處覓黃芽。
　　花自青龍血，砂從白虎芽，五行四象足，三載上河車。
　　陰陽顛倒顛，翻地復長天，真水呼真火，黃鉛吸黑鉛。
　　乾坤交泰合，龍虎喜同眠，運動三花絕，昇騰徹上玄。
　　長生誰不願，度世覓丹修，鉛往靈峰探，汞隨神水求。
　　水煎過九夏，火鍊及三秋，金室功夫後，歸天得自由。
　　一氣道中玄，陰陽列自然，華池通黑水，真汞慕黃鉛。
　　白虎生十月，青龍次二年，鍊經三九月，輕舉接神仙。
　　龍虎大還丹，尋思難得難，得來如反掌，未達守虛壇。
　　陽汞生元氣，陰沙任歲寒，三花依節候，堪獻玉皇看。
　　水火合多難，誰知作得丹，五行顛倒轉，三載絕包彈。
　　呼吸通神靜，陰陽運用歡，功夫靈藥就，輕舉入雲端。
　　陰陽顛倒行，日月鑄丹成，龍遇華池死，虎逢神水生。
　　東西合道正，南北運花明，五彩真收氣，騰空鶴駕迎。
　　內五行誰識，玄真氣沃南，經年金虎受，改歲木龍貪，
　　運轉花心苦，修成藥味甘，玄上光已照，丹就顯寧堪。
　　日月各遺光，精流不死方，化龍木火裹，變虎水金藏。
　　四象經綸合，五行落土鄉，丹成三十月，人服詣天堂。
　　太一神宮粉，明窗塵更親，木精金性定，黃老紫遊真。
　　木火龍飛躍，水金虎踞巡，五行氣相感，丹力擢仙賓。
　　寒暑氣交馳，神仙體候之，捉龍搜甲地，獵虎採庚陂。
　　修鍊從龍子，功成藉虎兒，生擒死聖地，九轉奉天時。
　　日月耀光華，法天路不差，三陽沈黑水，十月配黃芽。
　　虎伏金輕健，龍潛木道奢，陰陽三九轉，真到紫河車。
　　鉛須不黑真，汞錯用砂銀，木液精靈聖，金華池入神。
　　虎生壬癸裹，龍起甲乙鄰，天地數遭匝，紫遊光照人。
　　母因子化翁，金結木家容，二載迴顏色，一時奪日紅。
　　銷陰成道畢，鍊氣入神通，已正還丹號，長生透碧空。
　　有物隱真名，生通天地靈，日宮傳骨氣，月窟養身形，
　　修鍊陽魂正，消除陰魄停，丙丁文武絕，一粒度三清。
　　大道不虛傳，闢開天地元，不知靈物異，顯遇聖人言。
　　作虎因鉛化，稱龍話汞喧，鍊經日月足，纔服上仙園。
　　至藥理何長，陰中鍊取陽，纔分南北道，已正東西廂。
　　龍虎潛呼吸，房參暗主張，九還丹七返，身湧起翱翔。
　　靈芽水有情，變水得強名，秋採金中髓，春儲木內精。
　　從坤通紫磨，入聖化黃輕，戊己中宮坐，相扶徹上清。
　　坐世藥中玄，生從天地鉛，陰陽產龍虎，金木化丹田。
　　進退三花密，調停二氣旋，無中修得有，換骨正神仙。
　　黑汞生白汞，從蒙入聖功，南魂長自北，西魄娠來東。
　　日月陰陽感，夫妻匹偶同，三秋二十七，丹力達神通。
　　有物太陰精，唯坤露本名，三般通正道，五彩更分明。
　　伏虎神仙鍊，燒龍日月烹，合同經轉數，身聖脫凡情。
　　鉛汞遠傳名，從真水火生，黃輕產白汞，白汞化黃輕。
　　二物和同體，一人不從行，九陽親鍊出，火絕眾仙迎。
　　黃鉛復黑鉛，白汞聖通玄，西澤中男偶，東宮詫女賢。
　　成親隨日月，化道證神仙，九鍊丹光顯，長生不記年。
　　造化力齊天，還丹中列篇，陰陽調五彩，鉛汞運三玄。
　　龍虎精呼吸，房參宿暗煎，莫拋真水火，修鍊擢神仙。
　　五彩一物生，三元九轉行，真陰陽色正，真水火煎成。
　　真汞因鉛立，真龍化虎稱，鍊光同日月，三九顯分明。
　　長生誰不願，度世覓丹修，鉛往靈峰探，汞隨神水求。
　　水煎過九夏，火鍊及三秋，金室功夫後，歸天得自由。
　　一氣道中玄，陰陽列自然，華池通黑水，真汞慕黃鉛。
　　白虎生十月，青龍次二年，鍊經三九月，輕舉接神仙。
　　龍虎大還丹，尋思難得難，得來如反掌，未達守虛壇。
　　陽汞生元氣，陰沙任歲寒，三花依節候，堪獻玉皇看。
　　水火合多難，誰知作得丹，五行顛倒轉，三載絕包彈。
　　呼吸通神靜，陰陽運用歡，功夫靈藥就，輕舉入雲端。
　　陰陽顛倒行，日月鑄丹成，龍遇華池死，虎逢神水生。
　　東西合道正，南北運花明，五彩真收氣，騰空鶴駕迎。
　　內五行誰識，玄真氣沃南，經年金虎受，改歲木龍貪，
　　運轉花心苦，修成藥味甘，玄上光已照，丹就顯寧堪。
　　日月各遺光，精流不死方，化龍木火裹，變虎水金藏。
　　四象經綸合，五行落土鄉，丹成三十月，人服詣天堂。
　　太一神宮粉，明窗塵更親，木精金性定，黃老紫遊真。
　　木火龍飛躍，水金虎踞巡，五行氣相感，丹力擢仙賓。
　　寒暑氣交馳，神仙體候之，捉龍搜甲地，獵虎採庚陂。
　　修鍊從龍子，功成藉虎兒，生擒死聖地，九轉奉天時。
　　日月耀光華，法天路不差，三陽沈黑水，十月配黃芽。
　　虎伏金輕健，龍潛木道奢，陰陽三九轉，真到紫河車。
　　鉛須不黑真，汞錯用砂銀，木液精靈聖，金華池入神。
　　虎生壬癸裹，龍起甲乙鄰，天地數遭匝，紫遊光照人。
　　母因子化翁，金結木家容，二載迴顏色，一時奪日紅。
　　銷陰成道畢，鍊氣入神通，已正還丹號，長生透碧空。
　　有物隱真名，生通天地靈，日宮傳骨氣，月窟養身形，
　　修鍊陽魂正，消除陰魄停，丙丁文武絕，一粒度三清。
　　大道不虛傳，闢開天地元，不知靈物異，顯遇聖人言。
　　作虎因鉛化，稱龍話汞喧，鍊經日月足，纔服上仙園。
　　至藥理何長，陰中鍊取陽，纔分南北道，已正東西廂。
　　龍虎潛呼吸，房參暗主張，九還丹七返，身湧起翱翔。
　　靈芽水有情，變水得強名，秋採金中髓，春儲木內精。
　　從坤通紫磨，入聖化黃輕，戊己中宮坐，相扶徹上清。
　　坐世藥中玄，生從天地鉛，陰陽產龍虎，金木化丹田。
　　進退三花密，調停二氣旋，無中修得有，換骨正神仙。
　　黑汞生白汞，從蒙入聖功，南魂長自北，西魄娠來東。
　　日月陰陽感，夫妻匹偶同，三秋二十七，丹力達神通。
　　有物太陰精，唯坤露本名，三般通正道，五彩更分明。
　　伏虎神仙鍊，燒龍日月烹，合同經轉數，身聖脫凡情。
　　鉛汞遠傳名，從真水火生，黃輕產白汞，白汞化黃輕。
　　二物和同體，一人不從行，九陽親鍊出，火絕眾仙迎。
　　黃鉛復黑鉛，白汞聖通玄，西澤中男偶，東宮詫女賢。
　　成親隨日月，化道證神仙，九鍊丹光顯，長生不記年。
　　造化力齊天，還丹中列篇，陰陽調五彩，鉛汞運三玄。
　　龍虎精呼吸，房參宿暗煎，莫拋真水火，修鍊擢神仙。
　　五彩一物生，三元九轉行，真陰陽色正，真水火煎成。
　　真汞因鉛立，真龍化虎稱，鍊光同日月，三九顯分明。
　　日月永長生，乾坤本自平，靈丹玄妙理，大道杳冥精。
　　四五金花美，六三木一貞，外炎通內火，榮辱任他爭。
　　真水出乾元，真金產木門，神池收虎魄，聖火伏龍魂。
　　日月戢魂魄，陰陽鍊子孫，九還歸戊己，鶴駕謁天尊。
　　金液大丹詩竟