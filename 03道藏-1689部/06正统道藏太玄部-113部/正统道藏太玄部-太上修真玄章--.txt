太上修真玄章
　　經名：太上修真玄章。一卷不著撰人，疑出于宋元時期。底本出處：《正統道藏》太玄部。
　　太上修真玄章
　　一炁一化生章第一
　　神者，性也，有天地之性，有氣質之性。父母未生已前，即天地之性；父母既生之後，即氣質之性。氣者，有地之氣，真炁也。父母之氣，凡炁也。蓋人初在母腹中，受父精母血，成其朕兆也。所謂凡炁合空洞帝真九炁，而全其體段，所謂真炁也。一炁生胞，二炁生胎，三炁長靈，明仙之炁而生魂，性始來。以體段未具，而不能靈。迨夫四炁魄生，五氣臟生，第六炁
　　天高真沖融之炁，而生靈，體段始具，則能動，動則神生，神生則性靈。至九月炁足，十月胎圓，然後降生
　　性命根蒂章第二
　　神仙云：人在．母腹中，其臍帶與母臍帶相連，母呼亦呼，母吸亦吸。及乎降誕，剪去臍帶，然後各自呼吸，而所受父母一點凡炁，則棲子下丹田中，而寄體於腎。其丹田前對臍，後對腎，在臍腎之問，其連如環，廣一寸二分，有二竅，以應乾坤，上通泥丸，下貫湧泉。旁有六竅，以應坎離震巽艮兌，以通六腑。一身之炁，皆聚於此，如水之朝束，輻之賡轂，故此竅為命之根蒂，其性居丹田泥丸，而寄體於心。泥丸者，在人之首，明堂之問，六合之內，是為頂門，故世呼嬰兒頂門為性門也。性門未合，皆知宿生因綠等事，合則忘之矣！故泥丸為性之根，能知性根命蒂，則始可言修鍊矣！
　　先天後天章第三
　　天地之炁有二，未受胎已前，謂之先天，又謂之母炁。其為炁也，至大至剛，充塞天地，周流六虛，晝夜不息。人纔受胎，便稟此炁，謂之後天，又日子炁。又云：日月發生之炁即前所謂混合空洞帝真九炁是也，其實一炁耳。其炁亦充塞人腔子裹，每日用子時，斗柄帖地，先天之炁隨斗柄，從九地之下發生，周流六虛，造化萬物。子時非人問之子時也。日用二六時中，常常收視反聽，頓覺身中暖炁沖然，即其時也。丹經云：精生其時，時至自知，百刻之中，切忌昏迷。天地之炁既生，人身之子炁感類，而從其發生，上升丹田，點化凡炁以成人身之造化。
　　形神玄用章第四
　　形者，神氣之舍；神者，形氣之主。形氣非神，塊然一物，靈神非形氣，則茫然無歸宿之地。嗚呼！神則性也，氣則命也，二者不可偏廢。修性而不修命，紫陽云：精神屬陰，宅舍難固，未兔長用遷徙之法。修命而不修性，釋氏云：鍊炁純粹，壽可萬歲，若不明正覺三昧，報盡還來，散入諸趣。所以儒家云：論性不論炁不備，論炁不論性不明。要知性為上，氣次之。
　　金丹作為章第五
　　鍊金丹者，以形譬鼎器，氣喻藥物，神喻火功。忘機絕慮，收視返聽，使精神魂魄意，五者不泄，定鼎器也。晝牝夜玄，攝心一處，終日默默，如愚如癡。採藥物也，惺惺不昧，了了常如，神不外馳，其炁自息，調火功也。是以聖人忘形以養炁，忘炁以養神，忘神以養虛，形神俱妙，與道合真。所謂忘者，非枯木死灰，面壁昏坐，懵然無知之謂也。心若太虛，內外貞白，圓活如走盤之珠，澄湛如印潭之月，動而不動，靜而不靜。必有事焉而勿正，心勿忘，勿助其長，縱之不逸於外，制之不
　　拘於內，胸次間常虛豁豁地，夫是謂真忘矣！．若夫虛化神，神化炁，炁化形，死矣！是與凡夫無別。
　　虛無生化章第六
　　天地之外，曰太虛太無，總曰虛無，又日虛空。以無心，故虛故無，虛則能容，無則能化。是以物各付物，事各付事，形各付形，氣各付氣，四者各付本根，天地自覆載，日月自運行，陰陽自升降，寒暑自往來，四時自推遷，五炁自順布，飛潛自動靜。色自色，天地亦何容心焉！此天地所以能長且久也。人不能與天地同長久者，以其有心，故不能虛無。苟能虛無，其神自來歸神歸炁，復始可言修鍊矣!
　　修鍊三治章第七
　　夫修鍊之法，當先慎言語，次節飲食，其次省睡眠，此三者，乃修仙修佛之大關鍵也。胡為而言哉？老君曰：玄牝之門，是謂天地根，綿綿若存，用之不勤。玄牝者，神炁也，口鼻者，神炁之門戶也。出息入息，長收緩放，使之綿綿，歸根復命，以養元炁。故先之以慎言語，紫陽云：虛無生一炁，一炁產陰陽。人自日用發生之炁，每憑虛而生，人纔飢虛，便思飲食，以故塞其炁。其炁既塞，不能歸元，則隨聲色香味，喜怒哀樂耗散之矣！故次之以節飲食。學道之士，如雞抱卵，使暖氣相續，纔有問斷，賺他性命。人若貪睡則神離於炁炁無所主，奔潰肆逸，欲望凝結，其可得乎？故次之省睡眠。
　　神氣交媾章第八
　　既能慎言語，節飲食，省睡眠，然後行內鍊採藥之方，坐禪修幻之法，次第而行之。由先天之母氣下降，而後天之子氣上升，俱會於丹田，默化父母之凡炁，日久月深，凡氣鍊盡，真炁充實、其炁油然而生，莫之能禦。自雙關升泥丸，與神交妮，所謂追二炁於黃道，會三性於元宮，仍化成甘露。自玄雍而下，復入丹田，一升一降，成其造化。但要此心虛無，一念不動，然後相應，不然則藥材消耗，火候差殊，不作丹也。此皆出於自然，不可存神運炁，與樞苗助長之說同日語矣！
　　動靜升降章第九
　　動極生靜，靜極生動，一動一靜，為其用而已矣！如天地之妙，其動互也闢，其靜也翕，不闢則不翕，不翕則不闢。闢兮翕兮，生生無窮。若靜定之功既極，元陽之炁自生。炁之生也，乾坤震動，山嶽動搖，龍象爭馳，風火相激，醞酗灌頂，光射簾幃。已而淫淫若春澤，液液象解冰，自頭流達足，究竟復上升。往來三宮，自升自降，無暫休息；一升一降，為一周天。蓋氣上升為冬至子時，一陽生於五陰之下，其卦為復；進退至坤，六陰既極，復變而昇。二至二分，晦朔弦望，五行四象，十八宿？三百六十五度，鑽簇歸一刻之中。一刻故有一年之炁象，一年三二萬六千刻，刻刻要調和，除卻卯酉外，可以奪天上三萬年氣數。此皆與天地造化默相符合，非執文泥象之法也。
　　鍊炁成神章第十
　　當此之時，氣脈調和，精神爽快，曦然如浴之方起，睡之正醒，夫婦合歡，子母留戀。自神抱其氣，氣抱其神，日積月累，互相交合，打成一片，陰盡陽純，遂成真人。迨夫脫胎神化，身外有身，聚則成形，散則成熙，去來無礙，靈顯自如。造化莫能拘，陰陽莫能制，鬼神莫能測，寒暑不能侵，逍遙乎無何有之鄉，與虛無同其體矣！
　　太上修真玄章竟