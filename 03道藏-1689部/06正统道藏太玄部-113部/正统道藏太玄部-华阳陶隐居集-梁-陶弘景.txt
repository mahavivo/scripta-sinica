華陽陶隱居集
　　經名：華陽陶隱居集。明傳霄編。二卷。底本出處：《正統道藏》太玄部。
　　華陽陶隱居集卷上
　　昭臺弟子傅霄編集
　　大洞弟子陳楠校勘
　　江總序
　　昔劉向通古今之學，馬融見天下之書，京房察風雨之占，裴楷曉陰陽之衛。．子政傷於簡易，季長敝於驕侈。君明遂不旋踵，公矩纔免極誅。鮮有盡美之邊，罕聞克終之譽。若夫德行博敏，孔空四科，經術探長，鄭門六藝，丹陽－陶先生備斯矣。至知紫臺青簡，綠峽丹經，玉版秘文，瑤壇怪牒，靡不貫彼精微，嬋其旨趣。蓋非常之絕仗，命世之異人焉。文集缺亡，未有編錄。門人補輯，若逢遼東之本。好事研搜，如誦河西之筐。奉勸校之鉛墨，緘以緹網。藏彼鴻都，副在延閣。
　　尋山誌年十五作
　　倦世情之易撓，乃杖策而尋山。既沿幽以達峻，實窮阻而備艱。眇遊心其未已，方際夕乎雲根，欣夫得志者，忘形。遺形者，神存。於是散髮解帶，盤旋其上。心容曠眼，氣宇條暢。玄雖遠其必存。累無大而不忘。害馬之弊既去，解牛之刀乃王。物我之情，雖均因已濟，吾之所尚也。若夫飛聲西嶽，邀利束陵。楚湘之潔，昊江之矜。輕死重氣，名貴於身。迷真晦道，余所弗丞。襲衣縫掖，端委章甫。徘徊廊廟，趨翔庭宇。傅氏百王，流芳世緒。負德叨榮，吾未敢許。爾乃，荊門晝掩，蓬戶夜開。室迷夏草，逕惑春苔。庭虛月映，琴響風哀。夕烏依簷，暮獸爭來。時復歷近，壟尋遠壑。坐盤石，望平原。日負蟑以共隱，月披．雲而出山。風下松而含曲，泉潦石而生、文。草薇薇以拂露，鹿颯颯而來群。捫虛蘿以入谷，傍洪澤而比清。照石壁以端色，攀桂枝而齊貞。亟扈蘭而佩蕙，及春鴃之未嗚。且含懷以屏黑，待惠風而舒情。乃乘興而遂往，遵巖路以達遊。貯天維而漂思，微悅惚而莫求。眺回江之森漫，眩疊幛之相稠。日斜雲而色黛，風過水而安流。觸嶔巖而起繳，值闊達而成洲。石孤聳而獨絕，岸懸天而似浮。綠瞪道其過半，魂眇眇而無憂。悟伯昏之條岩，躡千仞而神休。遂乃浚巖峭，至松門。背通林，面長源。右聯山而無際，左憑海而齊天。竹汶法以垂露，柳依依而迎蟬。鷗雙雙而赴水，鷺軒軒而歸田。赴水兮汎濫，歸田兮翱翔。此翔濫之足樂，意斯齡之不長。悼菌媳之危促，羨靈樁兮未央。．雖鵬鎢之異類，託逍遙乎一方。願敷衽以遠訴，思松朝而陳辭。至赤城兮一憩，遇王子而宿之。仰彭涓兮弗遠，必長年兮可期。及榆光之未暮，將尋山而採芝。去採芝兮入深澗，探澗幽兮路窈窕。窈窕路兮終無曙，深澗深兮未曾曉。高松上兮亟停雲，低蘿下兮屢迷烏。烏迷羅兮繽紛，雲停松兮欲紛。紛停雲遊兮安泊，離烏棲兮索群。嗟群泊，其無所。思參差而誰聞，既窮目以無閡。先生去世後。久無人編錄文集。至陳武帝貞明二年，劫令侍中尚書令江總，始撰文集。先生以梁大同二年解駕，至是五十三載矣。文章頗多散落。問漁人以前路，指示余以蓬萊。曰：果爾以尋山之志，館爾以招仙之臺。就瀛水以通懷，謂萬感其已會。亦千念而必諧，竟莫知其所躋。反無形於寂寞，長超忽乎塵埃。
　　水仙賦
　　森漫八海，肱泊九河。中天起浪，分地瀉波。束卷長桑日窟，西斡龍築月阿。迺者，潼關不壅，石門已開。導江出漢，浮濟達淮。漳渠水府，包山洞臺。娥英之所游往，琴馮是焉去來。或窮髮逸鵬，咸池浴日。隨雲濯金漿之汾，追霞採建木之實。弄珠於淵客之庭，卷銷乎絞人之室。此真廈矣。至於碧巖無霧，綠水不風。飛軒蚓鳳，游耕駕鴻。上朝紫殿，還覲青宮。進麾八老，顧拂四童。批洞陰之磬，張玄圃之傲。酌丹穴之酣，薦麟洲之餚。安期奉棗，王母送桃。錦旌麗日，羽衣拂霄。又其英矣。及秋水方至，層濤架山。各巡封噢，來查王言。選奇於河侯之府，出寶於驪龍之川。夜光燭月，洪貝充轅。亦其瓖矣。若夫層城瑤館，縉雲瓊閣，黃帝所以觴百神池。塗山石帳，天后翠幕，夏禹所以集群臣也。岷蟠交錯，上貫井絡，穹漢碉繒，、橫帶玉繩。浸湯泉於桂渚，涌沸壑於金陵。崩沙轉石，驚湍走沫。絕壁飛流，萬丈懸瀨。奔激芒暘之問，馳騖壺口之外。逮乎遊綱運極，九六數翻。用謀西漢，受事龍門。少周姒後，初會媽前。平陰鉅鹿，再化為淵；清河渤海，三成桑田。撫二儀以惻愴，一辰萬兆以流漣。余自安於蟾晷，緬無羨於鵠年。皆松下之一物，又奚足以語仙。嗟乎，循有生之造物，固莫靈於在人。寧不踵武於象帝，入妙門而自賓。苟淪形於無曉，與螻蟻而為塵。亦有先覺之秀，獨往之英。窺若士於蒙穀，求呂梁於石城。從務光於砥柱，索龍威於洞庭。迎九玄於金闕，謁三素於玉清。更天地而彌固，終逍遙以長生。
　　華陽頌
　　樞域
　　河篇徵往冊，孔記昭昔名。麗天序，兩金標地英。
　　質象
　　宅無乃．生有，在有則還空。不待匠，虛形自成功。
　　形位
　　總神列三府，分除交五便。迎夜哲，晨精望曉懸。
　　標貫
　　南峰秀玄鼎，北嶺橫秦壁。表裹玉沙津，周迴隱輪跡。
　　區別
　　左帶柳決水，右浚陽谷川。土懷北郁色，井洌鳳門泉。
　　邊號
　　郭干詩留岸，姜巴亙遠蹤，鶴廟或聞響，別宅迺恆恭。
　　類附
　　昊居非知地，越家詛隱遷。樹蓋徒低蔭，石鼇未嘗煙。
　　物軌
　　果林鬱餘奈，蔬圃蔓遺辛。熒芝可燭夜，田泉常漸塵。
　　遊集
　　降轡龜山客，解駕青華童。寢宴舍真館，高會蕭閑宮。
　　才英
　　清歌翔羽集，長嘯歸雲翻。子絃有逸調，空談無與言。
　　學稟
　　標舍雷平下，立靜連石陰。上道已沖念，飛華當翰心。
　　業運
　　濟神既有在，去留從所宜。何用顯，冥途自相知。
　　挺契
　　方隅游瓊刃，華陽棲隱居。儻或似，七元乃扶胥。
　　機萌
　　號期行當滿，亥數未終丁。唐承世，將賓來聖庭。
　　誠期
　　刊石玄窗上，顯誠曲階門。顧矜錄，不負保舉恩。
　　授陸敬游十責文
　　隱居先生，遣總事弟子戴坦，乘策執簡，膝授前學弟子昊郡陸敬游，建連石之邑，為棲靜處士。策文曰：
　　咨爾敬游，昔我紆紱帝闈，侍質梁席。雖邊混教塗，而心標逸境。芝田之想，無忘曉夜。濠穎之志，歲月以深。至德有鄰，雲風相會。爾之來矣，爰移兩春。於是褫帶青墀，挂冠朱闕攜手束驅，創居玆嶺。脈潤通水，徙石開基。登崖斷榦，越壟負卉。筋力盡於登築，黑血疲乎趨走。肌色憔悴，不以暴露為苦。心魂空嫌，寧顧飢寒之弊。楝宇既立，載離霜暑。于時七稔，經始甫訖。今日之安，爾有勤焉。君子不獨居其榮，仁人必與物同泰。是用邑爾，長阿北阪。積金山連石之鄉，方七十步澗水屬焉。茂爾嘉業。永為華陽上賓。爾其蒞之。右一
　　爾，以專慇為性，恬淡為情。質直居本，沉重樹志。不邀世才，高謝接俗。權謀詭譎，非意所欲。今故責爾，為棲靜處士。可謂因德立號，克終斯美。右二
　　爾，基架館境營獲授域。堂壇宏敞，棲路通嚴。官私行止，並有棲憩。繕築之勞，莫匪爾力。今故責爾，四雷飛軒，廂廊側屋。可以安身靜外，顯衹遐福。右三
　　爾，奉上惟勤，接下以惠。稼穡艱難，備嘗勞苦。貨植之宜，允瞻糧服。手足胼胝，未獲告休。櫛沐風雨，於焉猶切。今故責爾，蒼頭一人，厥名多一益？可以傳代薪水，省息劬劇。右四
　　爾，族惟舊緒，身秉邦聞。道雖一貫，事望宜分。今故責爾，銅鐵如意。可以麾對賓僚，即名立事。右五
　　爾，崇教惟善，法無偏執。器服表用，爰寄玩習。今故責爾，竿竹錫杖。可以振動三界，精祇憚響。右六
　　爾，期誠玄契，遐想靈風。致懷所指，因心則通。今故責爾，香爐二枚，薰陸副之。可以騰煙紫閣，招感上司。右七
　　爾，澡形潔藏，餚糧既去。宣道松木，實資芳醋。今故查爾，杯盤一具。可以夕抱桂漿，朝承菊露。右八
　　爾，敬事經誥，遵尚模楷。翰墨之用，於是乎在。今故責爾，大硯一面，紙筆副之。可以臨文寫字，對真受言。右九
　　爾，真心內固，清行外彰。滌蕩紛穢，表裹雪霜。今故查爾，蝓石澡灌，手巾自副。可以登齋朝拜，出入盥漱。右十
　　今責爾十事，事准前史。可對揚嘉策，循言來理。無或驕惰，以騫斯旨。援筆申懷，敢告處士。
　　詔問山中何所有賦詩以答
　　山中何所有，嶺上多白雲。只可自怡悅，不堪持寄君。
　　題所居壁
　　夷甫任散誕，平叔坐談空。不言昭陽殿，忽作單于宮。
　　寒夜愁
　　夜雲生，夜鴻驚，悽切嘹唳傷夜情，空山霜滿高煙平。鉛華沉照帳，孤明寒月微。寒風緊，愁心絕，愁淚盡人情。不勝怨，思來誰能忍。
　　胡茄篇
　　自戾飛天曆，與奪徒紛紜。百年四五代，終是甲辰君。
　　上梁武帝論書敵
　　奉旨左右中書復稍有能者，唯周喜贊夫，以含心之爹實，俟夾鍾吐氣。今既自上體妙為，下理用成。工，每惟申鍾、王一論於天下，進藝方興。所恨臣沈朽，不能鑽仰高深，自懷歎慕。前
　　奉神筆三紙，并今為五。非但字字注目 ，乃畫畫抽心。日覺勁媚，轉不可。以酬昔歲，不復相類。正此即為、，何復多尋鍾王。臣心本自，敬重今。彌增愛服，俯仰悅豫，不能不以啟。復蒙給二卷，伏覽標帖，皆如聖旨適者楷說。既不顯垂，允少留，不能久停。已就摹索者一段，未畢，不赴今信。紙卷先已經有，兼多他雜，無所復取。亦請俟俱，了日奉送。兼此諸書，是篇章體。臣今不辯，復得修習。唯願細書，如樂毅論、太師箴例，依倣以寫經，傳永存冥，題中精要而已。
　　梁武帝答書
　　近二卷欲少留，差不為異．紙卷，是出裝書，既須見前，所以付耳。無正可取，備於此，及欲更須細書。如論箴例，逸少邇無甚極細書，樂毅論乃微廳健，恐非真跡。太師箴小復方媚，筆力過嫩，書體乖異。二者已經至鑒，其外便無可付也。
　　上梁武帝敗
　　《樂毅論》愚心近甚疑是摹，而不敢輕言，今旨以為非真，竊自信頗涉有悟。箴吟：贊過為淪弱，許靜素段，遂蒙永給，仰銘矜獎，益無以喻。如此書雖不在法例。而致用理均。背問細楷，兼復兩骯。先於都遇得飛白一卷，云是逸少好跡。臣不嘗別見，無以能辯，唯覺勢力驚絕，謹以上呈。於臣非用，脫可充閣，願仍以奉上。臣昔於馬澄處見逸少正書目錄一卷，澄云：右軍勸進洛神賦諸書十餘首，皆作今體，唯急就篇二卷古法，緊細近脫。憶此語當是零落，已不復存。澄又云：帖注出裝者，皆擬責諸王及朝士。臣近見三卷首帖，亦謂已久分。本不敢議此正復，希於三卷中一兩條，更得預出裝之例耳。天旨遂復，頓給先卷，下情益用悚息。近初見卷題云二十三四，已欣其多，今者賜書第至二百七十，惋訝無已。天府如海，非一瓶所汲，量用息心，前後都已蒙見，大小五卷於野拙之分，實以過幸。若非殊恩，豈可鴃望。愚固本博涉，而不能精。昔患無書可看，乃願作主書史。晚愛隸法，又羨典掌之人。嘗言人生數紀之內，識解不能周流。天壤區區，唯．充恣五欲。實可耿愧。每以為得作才鬼，亦當腔於頑仙，至今猶然。始欲翻之自，無射以後。國政方殷，山心歉默，不敢復以虛閑塵觸，謹於此題事故，遂成煩黷。伏願聖慈，照錄誠嫌。
　　梁武帝答陶隱居諭書
　　又省別疏云，故當宜微以著賞，此既勝事，雖風訓非嫌，云云。然非所習，聊試略言。夫運筆邪則無芒角，執手寬則書緩弱。點擎短則法擁腫，點擎長則法離撕。畫促則字橫，畫疏則形慢。拘則乏勢，放又少則。純骨無媚，純肉無力。少黑浮澀，多墨笨鈍。比並皆然，任之所之，自然之理也。若抑揚得所，趣舍無違，值筆連斷，觸勢峰鬱，揚波折節，中規合矩，分問下注，濃纖有方，肥瘦相和，骨力相稱。婉婉曖曖，視之不足，稜稜凜凜，常有生氣，適眼合心，便為甲科。眾家可識，亦當復貫串耳。六文可工，亦當復由習耳。一聞能持，一見能記。且古且今，不無其人，大抵為論，終歸是習。程邈所以能變書，體為之舊也。張芝所以能善書，工學之積也。既舊既積，方可以肆其談。吾少來乃至不嘗盡甲子，無論於篇紙，老而言之，亦復何謂，正足見嗤於當今，貽笑於後代。遂有獨冠之言，覽之，背熱隱真，於是乎累真矣。此直一藝之工，非吾所謂勝事。此道心之塵，非吾所謂無欲也。
　　又上梁武帝論書致
　　一一卷中有雜邊，謹疏注如別，恐未允愚衷，並竊所摹者，亦以上呈。近十餘日，精慮悚悸，無寧涉事。遂至淹替，不宜復待，填畢餘條並非用，唯叔夜威輩二篇，是經書體式追以單郭為恨。伏按卷上第數，甚為不少。前旨唯有四卷，此似是宋元嘉中撰集，當由自後多致散失。逸少有名之邇，不過數首，黃庭勸進，像讚洛神此等，不審猶有存否。
　　第二十三卷，今見有＋二條在別紙。按此卷是右軍書者，唯有八條。前樂毅論書，乃極勁利，而非甚用意，故頗有壞字。太師箴，大雅吟，用意甚至，而更成小拘束。乃是書扇題屏風好體。其餘五片，無的可稱。臣濤言一紙，此書乃不惡，而非右軍，又不識誰邊，又似是摹。給事黃門二紙，治廉瀝一紙。是子敬書，亦似摹跡後又治瘧貍骨方一紙。是子敬書，亦是摹跡。
　　右四件非右軍書
　　第二十四卷。今見有二十一條在。按此卷是右軍書者，唯有十一條。並非甚合邇，兼多漫抹於摹起，難復委曲。前黃初三年一紙。是後人學右軍繆襲告墓文一紙。是許先生書。抱懷憂痛一紙。是張澄書。五月十一日一紙。是摹王環書被涵。尚想黃綺一紙，遂結滯一紙。凡二篇並後人所學，甚拙惡。不復展一紙。是子敬書。便復改月」紙。是張翼書。五月十五日縣白一紙。亦是王泯書。治飲方一紙。是謝安書。
　　右一十條非右軍書伏恐未垂，許以區別。今謹上許先生書，任靜書。如別比方，即可知王泯、張澄、謝安、張翼書，公家應用。
　　梁武帝答隱居書
　　省區別諸書，良有精賞，所異同所可，未知悉可否耳。給事黃門二紙，為任靜書，觀所送靜書諸字相附。近二紙靜書體解雜便，當非靜書。復當以點畫波擎論，極諸家之致，此亦非可倉卒運於毫紙，且保拙守中也。許任二邊並摹者並付反。
　　又上梁武帝論書致
　　啟伏覽書前意，雖止二六而規矩必周，後字不出二百，亦褒貶大備一言以蔽。便書情頓極，使元常老骨，更蒙榮造。子敬懦肌，不沉泉夜。唯逸少得進退其問，則玉科顯然可觀。若非聖證品析，恐愛附近習之風，永遂淪迷矣。伯英既稱草聖，元常皇自隸絕。論旨所謂，殆同機神，實曠世莫繼。斯理既明，諸畫虎之徒，當日就報筆反古歸真，方弘盛世。愚管見預聞，喜佩無屆。比世皆尚子敬，敬元末繼以齊代，名實脫略海內。非唯不復知有元常，於逸少亦然。非排棄所可黜涅而不緇，不過數族。今奉此論，自舞自蹈，未足逞泄，願以所摹，竊示。洪遠、思曠此二人，皆是均思者，必當贊仰踴躍，有盈半之益。臣與洪遠雖不相識，從子栩以學往來，故因之有會。但既在閣，恐或已應聞知力摹者，所採字大小，不堪均調，郭看乃尚可，恐筆意大殊。此篇方傳千載，故宜令跡隨矣。偕老美晚，所奉三紙，伏循字跡，大覺勁密。竊恐既以言發意，意則應言。而心隨意運，手與筆會，故益得楷稱。下情懼仰，寶奉愈至。世論咸云：江束無復鍾跡，常以歎息。皆貯望中原廓清太丘之碑，可就摹採。今論旨云：真邊雖少，可得而推，是猶有存者，不審可復幾字。既無出見理冒，願得工人摹填數行，脫蒙見此，實為過幸。又逸少學鍾，勢巧形密，勝於自運。不審此例，復有幾紙。垂旨以黃庭像讚等諸文，可更有出給，理自運之跡。今不復希，請學鍾妙，仰惟殊恩。　　
　　梁武帝答書
　　鍾書乃有一卷，傳以為真。意謂悉是摹學，多不足論，有兩三行許似摹，微得鍾體。逸少學鍾的可知近有二十許首，此外字細畫短，多是鍾法。今欲令人帖採，未便得付，來月有竟者，當遣送也。
　　論書敵
　　逸少自昊興以前，諸書猶為未稱，凡厥好邊，皆是向會稽時永和十許年中者。從失郡告靈，不仕以後，略不復自書，皆使此一人世中不能別見。其緩異呼為末年書。逸少亡後，子敬年十七八，全倣此人書，故遂成與之相似。今聖旨標顯，足使眾識頓悟於逸少無末年之譏。玩研聞，近有一人學研書，遂不復可別。臣比郭摹所得，雖鷹寫字形，而無復其用筆跡勢。不審前後諸卷，一兩條謹密者，可得在出裝之例。復蒙垂給，至年末問，否此澤自天直以啟審，非敢必覬。
　　答朝士訪仙佛兩法體相書
　　初，梁諸朝散大夫問日：嘗竊觀仙書，輒嗟欣忘倦。徒羨其文，莫測其理。尋七尺之體，既同稟太始，俱服五常，以何因綠獨超青雲，而弊金石者乎。先生領神玄門，學窮仙苑。必有以竭其川岸。請略聞雅說。
　　隱居答日：至哉嘉訊，豈蒙生所辯。雖然試言之：若直排竹相之匹桐柳者，此本性有殊，非今日所論。若引庖刀湯稼從養溉之功者，此又止其所從，終元永固之期。夫得仙者，並有異乎。此但斯族復有數種，今且談其正體。凡質像所結，不過形神，形神合時，是人是物，形神若離，則是靈是鬼，其非離非合，佛法所攝，亦離亦合，仙道所依。今問以何能而致此仙，是鑄鍊之事，極感變之理通也。當涎壇以為器之時，是土而異於土。雖燥未燒，遇濕猶壞，燒而未熟，不久尚毀。火、力既足，表裹堅固。河山可盡，此形無滅。假令為仙者，以藥石鍊其形，以精靈瑩其神，以和氣濯其質，以善德解其纏。眾法共通，元礙無滯，欲合則乘雲駕龍，欲離則尸解化質。不離不合，則或存或亡。於是各隨所業，脩道進學，漸階無窮，教功令滿，亦異竟寂滅矣。
　　登真隱訣序
　　昔在人聞，已鈔撰真經脩事兩卷，于時亦廳謂委密。頃巖居務靜，頗得恭潔，試就遵用，猶多闕略。今更反覆研構，表裹洞洽，預是真學之理，使了然無滯。一字一句，皆有事旨。或論有以入無，或據顯而知隱，或推機而得宗，或引彼以明此。自非閑鍊經書，精涉道數者，率然覽之，猶觀海爾。必須詳究委曲，乃當曉其所以。故道備七篇，義同高品。嘗聞古言，非知之難，其在行之意，謂非學之難，解學難也。屢見有人得兩三卷書，五六條事，謂理盡紙上，便入山脩用動積，歲月愈久愈昏。此是未造門牆。何由嗎其帷席。試略問廳處，已自茫然，皆答言經說止如此，但謹依存行耳，乃頗復開動端萌，序導津流。若值智尚許人，脫能欣爾感悟，詢訪是非。至於愚迷矜固者，便徑道君，何以穿鑿異同，評論聖文。或有自執己見，或云承舊法永無肯發對揚之懷。此例不少，可為痛心。夫經之為言，徑也，經者，常也，通也。謂常通而無滯，亦猶布帛之有經矣，必須銓綜緯緒僅乃成功。若機關疏越，杼軸乖謬，安能斐然成文。真人立象垂訓，本不為蒙校設言，故每標通衢，而恆略曲徑。知可教之士，自當觀其隅轍。凡五經子史，爰及賦頌，尚歷代注釋猶不能辯，瓦玄妙之秘途，絕領之奇篇，而可不探括沖隱，窮思寂昧者乎。既撰此粗立，乃輟書而嘆日：若使願玄平在此，乃當知我心理所得，幾於天人之際往矣，如何孰與言哉。方將寄之於玄會耳。
　　藥總訣序
　　上古神農作為本草，凡著三百六十五種，以配一歲。歲有三百六十五日，日生一草。草主一病，上應天文，中應人道，下法地理。調和五味，製成嘐醴。以備四氣為弗服。欲其本立，道生者也。當斯之時，人心素朴，嗜欲寡少，設有微疾，服之萬全。自此之後，世偽情澆，智慮日生，馳求無厭，憂患不息。故邪氣數侵。病轉深痛，雖服良藥不愈。其後雷公祠君，更增演本草二家藥對，廣其主治，繁其類族。既世改情移，生病日深，或未有此病，而逆設彼藥。或一藥以治，或百藥共愈一病。欲以排邪還正，為之原防故也。而三家所列疾病，互有盈縮，或物異而名同，或物同而名異，或玲熱乖違，甘苦背越，採取殊法，出處異所。若此之流，殆難按據，尋其大歸。神農之時，未有文字，至於黃帝書記乃興，於是神農本草列為四經三家之說，遞有損益，豈非隨時適變。殊途同歸者乎。但本草之書，歷代久遠，既靡師授，又無注訓傳寫之人，遺誤相擊，字義殘闕，莫之是正。方用有驗，布舒合和。
　　肘後百一方序
　　太歲庚辰，隱居日：余宅身幽嶺，迄將十載。雖每植德施功，多止一時之設，可以傳芳遠裔者，莫！過於撰述。見葛氏肘後救卒，殊足申一隅之思。夫生人之所為大患，莫急於疾。疾而不治，猶救火而不以水也。今輩掖左右，藥師易尋，郊郭之外，已自難值。死窮村迥野，遙山絕浦，其問枉夭，安可勝言。方術之書，卷秩徒煩，拯濟殊寡。欲就披覽，回惑多端。抱朴此製，實為深益，然尚闕漏，未盡其善，輒更採集補闕凡一百一首，以朱書甄別為肘後百一方，於雜病單治略為用遍矣。昔應璩為百一詩，以箴規心行。今余撰此，蓋欲衛輔我躬。且佛經云：人用四大，成身一大，輒有一百一病。是故深宜自想，上自通人，下達眾庶，莫不各加繕寫。而究括之余，又別撰效驗方五卷，且論諸病證候，因藥變通，而並是大治，非窮居所資。若華軒鼎室，亦宜脩省耳。葛氏序云：可以施於貧家野居。然亦不止如是。今縉紳君子，若常處閑佚，乃可披於方書，脫從祿外邑，將命遐征。或宿直禁闈，晨宵隔絕。或羈束戎陣，城柵嚴阻。忽遇疾倉卒，唯拱手相看，曷若探之囊筍，則可庸堅成醫，故備論證候，使曉然不滯。一披條領，無使過差也。
　　本草序
　　隱居在乎茅山巖嶺之上，以吐納餘暇，頗遊意方技。覽本草藥性，以為盡聖人之心，故撰而論之。舊說皆稱神農本經，余以為信然。昔神農氏之王天下也，畫八卦以通鬼神之情，造耕種以省殺生之弊，宣藥療疾以拯夭傷之命，此三道者，歷眾聖而滋彰。文王、孔子象象繫辭，幽贊人天。后稷、伊尹播厥百穀，惠被群生。歧黃彭扁振揚輔導，恩流含氣，並歲瑜三千民到，于今賴之。但軒轅以前，文字未傳，如六爻指垂，畫象稼穡，即事成邇。至於藥性所主，當以識識相因不爾，何由得聞。至于桐雷乃著在於編簡。此書應與素問同類，但後人多更脩飾之爾。秦皇所焚醫方卜術不預，故猶得全錄。而遭漢獻遷徙，晉懷奔進，文籍焚靡。千不遺一。今之所存有此四卷、是其本經。所出郡縣，乃後漢時制，疑仲景、元化等所記。又云有桐君採藥錄，說其花葉形色藥對四卷，論其估使相須。魏晉已來，昊普李當之等更復損益。或五百九十五，或四百四十一，或三百一十九，或三品混揉，玲熱舛錯，草石不分，蟲獸無辨。且所主治互有得失，醫家不能備見，則識智有淺深。今輒苞綜諸經，研括煩省，以神農本經三品，合三百六十五為主，又進名醫副品亦三有六十五，合七百三十種。精贏皆取，無復遺落，分別科條，區吵物類。兼注詔時用，土地所出，及仙經道，術所須，并此序錄合為七卷，．雖未足追踵前良，蓋亦一家撰製。吾去世之後，可貽諸知音爾。
　　華陽陶隱居集卷上竟
　　#1『 唯』原作『隹』，疑缺誤，據上下文義補。
　　華陽陶隱居集卷下
　　昭臺弟子傅霄編集
　　大洞弟子陳桶校勘
　　許長史舊館壇碑
　　悠哉曠矣，宇宙之靈也。固非言象所傳，文跡可記，默然則後之人奚聞乎。含吐萬有，化育草生。本其所由，義歸冥昧。至於形域區分，性用殊品。事限觀聽，理窮數識者，儻或可論。山之高，海之廣，夫何故以其有容焉。大天之內復有小天三十六所，並拓寓地空。亙徐水脈。闢闈風岫，通氣雲嗽。此山本號句曲，其下是第八洞宮，名曰：金壇華陽之天。周迴一百五十里，分置三府。前漢元帝，世有咸陽三茅君得道，來掌此任，故稱茅山，具詳傳記。至晉太和元年，句容許長史在斯營宅，厥邇猶存。宋初，長沙景王，就其地之束，起道士精舍。梁天監十三年，劫貿此精舍立為朱陽館，將遠符先徵定詳。火曆，於館西更築隱居住址。十四年，別創鬱崗齋室，追玄洲之蹤。十七年，乃繕勒碑壇，仰述真軌。真人姓許，諱穆世，名謐，字思玄，本汝南平輿人。後漢靈帝中平二年，六世祖光，字少張，避許相諛俠、乃來過江，居丹陽句容都鄉之吉陽里。後仕昊為光祿勳，識宇亮拔，奕葉才明。祖尚，字元甫。有文章機見，昊中書郎。父副，字仲先。器度淹通，風格清簡。晉刻令，寧朔將軍，下那太守，西城侯。長史，副第五子也。正生少知，名簡文。在藩為世表之交起家，太學博士。朝綱禮肆，儒論所宗，出為餘姚令，蔥恤民隱，惠被鄰邑。徵入凱闈，納言帝側。升平末除，護軍長史，本郡中正。外督戎章，內銓茂序。遐邦肅律，鄉釆砥行。太和中，遷給事中散騎常侍，蟬冕輝華，事歸尚德。簡文踐極方優國老，儻值晏駕。於焉告退，專靜山廬，以脩上道。君雖縉紱朝班，諷議庠塾，而心標象外，志結霞門。第四兄遠遊。永和四年，嘉遁不反，君尚想幽奇，歲月彌斡，恆與楊君深結神明之契。興寧中，眾真降楊備令，宣喻龍書雲篆，會然遍該靈謨奧旨，于玆必究，年涉懸車，遵行愈篤。太元元年，解駕違世，春秋七十有二。子姪禮定於縣西大墓。京陵之蹤未遠，飛劍之鄭在焉。謹按真誥，君挺命所基，綠業已久，乃周武王世九宮上相長里薛公之弟也。兼許肇遺功復應，垂祉後胤，故乘運託生，因資成道。玉札所授為上清真人，爵登侯伯，位編卿司。理仙撫治，佐聖牧民矣。真傳未顯於世，莫得具述。楊君諱羲，事具真誥。
　　長史第三子，諱玉斧，世名翩字道翔，正生。母陶威女，先亡已得在洞府易遷宮中。君清穎瑩潔，特絕世倫。郡舉上計緣不赴，糠枇塵務，研精上業。即弘景玄中之真師也。恆居此宅，繕脩經法。楊君數相從就。亟通真感。太和五年，於玆告逝，時年三十。真誥云：後十六年，當度束華為上相青童君之侍。帝晨受書為上清仙公，與谷希子併職。帝晨之仕比世侍中。君長兄揆，世名甽 。次兄虎牙，世名聯，並亦得道。揆今有玄孫靈真在山，勸立嗣真館，以褒遠祖之德。皇上乘弘誓本力來君此土，燾育蒼祇，範鑄草品。導法裁俗，隨綠開教。以隱居積蘊三真經誥，久棲華陽，宜還舊宅，供養修理。乃劫工匠，建玆堂靖。既仰祇帝則，兼闡大猷。東位青壇，西表素塔。壇塔之問，通是基址。埋錕拚瓦，投鐳便值。紫煙白霧，纏徊蔭蓋。宅南一井，即長史所穿。井南大塘，乃郭朝遺製。源出田公之泉，路通姜巴之軌。傍枕雷平，前瞰下泊。束際連崗，北橫長壟。柳沃陽谷，俱會西垂。四域之內，皆謂之金陵，地肺者也。長史所居，尤為標勝。方將駟雲虹而高騁，驅奔鶴以追風。望洪濤之浩汗，捲故都以浸遠。古人有言，匪作奚傳，敢刊石頌，永屬來賢。渾樞騖氣，方祇吐靈。依性分境，傳識賦形。化通八寓，功浹四瞑。巡跡電滅，測體淵停。旋區岳立，一旦海雲舒。搏風泳水，跡實憑虛。亦石幽匠，開石架廬。情高身麗，天府地居。縈巒已曲，畫壤肺浮。五闈面啟，九徐環周。長陽旁嶺，交決比流。迺稱龍伏。皇謂金丘。昔在西漢，三茅來賓。爰暨束晉，二許懷真，裁基浚井，棲道接神。允膺輔聖，錫玆侍晨。參差年代，綑縊名氏。書誥具宣，精暉未彌。甄梵將淪，沉階已毀。拱樹霜摧。脩庭草委。肇館華陽，歲踱二紀。永觀前猷，聿遵鴻軌。帝曰林哉，爾焉斯止。經之營之，輪乎奐矣。勝殿密響，瀉瓶楊芬。瑤官碧簡，絢釆垂文。瓊函玉檢，綺幕繡巾。蘭釭烈耀，金鑪颺薰。桐相雙教，方諸兼學。並證心清，俱漏身濁。離有離無，且華且朴。結號虛皇，荃法正覺。藥徵質瑩，禪感慧通。飛行欽悅，捫景帶虹。振苦排郭，還明反聰。物言是力，我見無功。紛紜今古，汗漫兩儀。三相幻惑，舟壑自移。綠來則應，不慮不為。式題龜錄，人天鑒知。
　　吳太極左官葛仙公之碑
　　道冠兩儀之先，名絕萬物之始者。固言語所不得辯，稱謂所莫能荃焉。可以文字述云，何以金石傳古。其遂休也，則日月空照。遂默也，則生人長昏。是故出關導以兩卷，將昇犒其五文。令懷靈抱識之士，知杳冥之有精焉。自時厥後，奕代問出。雲篆龍章之牒，炳發於林岫。壤辭麗氣之旨，藻蔚於庭筵。其可以垂軌範著謠誦者，迄于玆辰。昔在中葉，甘左見駭於魏王，象奉擅奇於昊主。至如葛仙公之才，英俊邁蓋，其尤彰彰者矣。公於時雖歷遊名岳，多居此嶺。此嶺乃非洞府，而跨據中川。束視則連峰入海，南眺則重蟑切雲。西臨江澈，北旁郊邑。斯潛顯之奧區，出處之關津。半尋石井日汲，莫測其源。三足白麂，百齡不異。其質精靈之所弗渝，神祇之所司衛。麻衣史宗之儔，相繼棲託。後有孫慰祖亦嗣居。彌歲山陰潘洪，字文盛。少秉道性，志力剛明。前住餘姚、四明、噢國為立觀，直上百里，榛途險絕，既術識有用，為物情所懷。天監七年，郡邑豪舊遂相率輿出制，不由已，以此山在五縣衝要，舍而留止。于玆十有五載，將欲移憩壇上，先有一空碑，久已摧倒。洪意以為蔭其樹者，尚愛其枝，死仙公真聖之遺蹤，而可遂淪乎。迺復建新碑於其所，願勒名邇以永傳。隱居不遠千里，寓斯石而鐫之。仙公姓葛，．諱玄，字孝先。丹陽句容都鄉吉陽里人也。本屬琅耶，後漢驃騎僮侯廬讓國於弟來居此土。七代祖艾，即驃騎之弟，襲封僮侯。祖矩，安平太守，黃門郎。從祖彌，豫章等五郡太守。父焉，字德儒。州主簿山陰令，散騎常侍大尚書。代載英哲，族冠昊史。公幼負奇操，超絕倫黨。神挺標峻，精暉卓逸。墳典不學而知，道術纔聞已了。非復軌儀所範，思識所該。特以域之情理之外，置之言象之表而已。昊初，左元放自洛而來，授公白虎七變，爐火九丹，於是五通具足，化道無方。孫權雖愛賞仙異，而內懷猜害。翻淡之徒，皆被．挫斥。敬憚仙公，動相諮稟。公馳涉川嶽，龍虎衛從。長山蓋竹，尤多去來。天臺蘭風，是焉遊憩。時還京邑，視人如戲。詭譎伺儻，縱倒河山。雖投亮履墜，叱羊石起，篾以加焉。于時有人，漂海隨風，眇沸無垠，忽值神島，見人授書一函，題曰：寄葛仙公。令歸昊達之。由是舉代翕然。號為仙公。故抱樸著書亦云：余從祖仙。公乃抱朴。三代從祖也。俗中經傳所談云：已被太極銓授居左仙公之位。如真誥并葛氏舊譜，則事有未符，恐教邇參差，適時立說，猶如執戟侍陛。豈謂三摘靈桃，徒見接神役鬼，安知止在散職。一以權道推之，無所復論其同異矣。仙公赤烏七年，太歲甲子八月十五日平旦，昇仙。長往不返，恆與郭聲子等相隨。久當授任玄都，祇秩天爵，佐命四輔，理察人祇。瞻望舊鄉，能無縈囊之歎。顧盼後學，庶垂汲引之慈。敢藉邦族末班，仰述真仙遺則。云爾九陝廈絕，七度虛懸。分空置境，聚黑構天。物滋數後，化起象前。命隨形轉，神寄業傳。霜野於衰，竹梧翠微。泉墟共往，彭羨獨歸。生因事攝，年以學祈。如金在冷，如帛在機。．仙公珪警，臨郁發穎。襄童比跡，項孺聯影。濯質綺闈，凝心黛嶺。虎變已據，龍轎遂騁。竭來臺霍，偃賽蘭穹。碧壇自肅，玉水不窮。巡芳沐道，懷古惻衷。表玆峻碣，永扇高風。蘭風寓憩，已勒豐碑。此土舊居，未鐫貞玫。今之遠裔，仰慕清塵。敬思刊樹，傳芳來葉。
　　解官表
　　臣聞，堯風沖天，穎陽振飲河之談。漢德括地，商陰峻餐芝之氣。臣棲遲早日，簪帶久年。仕豈留榮，學非待祿。恆思懸纓象闕，孤耕壟下。席月澗門，橫琴雲際。始奉中恩，得遂丘壑。今便滅影桂庭，神交松友。一出束闕，故鄉就望。蜷言興念，臨波瀉淚。臣舟棹已遺，無容躬詣。不任仰戀之誠，謹奉表以聞。
　　詔答
　　卿遣累卻粒，尚想清虛。山中閑靜，得性所樂，當善遂嘉志也。若有所須，便可以聞。仍賜帛十疋，燭二十挺，又別勁。朕月給上狹苓五斤，白蜜二斗以供服餌。
　　進周氏冥通記敵
　　某啟去十月將末，忽有周氏事，既在齋禁，無由即得啟聞。今謹編成事邇凡四卷，如別上呈。但某覆郭疑網，不早信悟。追自咎悼，分貽刻責，淵文口具陳述。伏願，宥以間惰。謹啟。
　　詔答
　　省疏並見周，氏遺邇真言，顯然符驗前誥，二三明白，益為奇特。四卷今留之，見淵文并具一二，唯增降歎。
　　告遊篇
　　性靈昔既肇，綠業久相因。即化非冥滅，在理淡悲欣。冠劍空衣影，鑣轡乃仙身。去此昭軒倡，結彼瀛臺賓。儻能踵留轍，為子道玄津。殘文
　　雲上之仙風賦
　　縹緲遙裔，一旦碧海而颺朝霞，凌青煙而溥天際。出龍門而激水，度蔥關以飛雪。於是漢區動御，月軌驚文。浮虛入景，登空泛雲。一舉萬里，曾不浹辰。此列子有待之風也。若乃綿括宇宙，苞絡天維。周流八極，迴環四時。氣值節而動律，位涉巽而離箕。徒見去來之緒，莫測終始之期。此太虛無為之風也。
　　茅山長沙館碑
　　夫萬象森羅，不離兩儀之育。百法紛賡，無越三教之境。梧紱之士，飾禮容於闈閤。耿介之夫，揚旌麾於山裔。銘日：大哉乾元，萬物資始。皇王受命，三才乃理。惟聖感神，惟神降祉。德被歌鍾，名昭圖史。友于兄弟，敬惟西宣。言追茂實，用表遺先。敢巡舊制，有革雜章。刊石弗朽，奕代留芳。
　　太平山日門館碑
　　日門館者，束霞啟暉，開巖引燭以為名也。先是昊郡杜徵君，聲高兩代，德冠四區。教義宣流，播乎數郡。拓宇太平之束。結架菁山之北。爰以此處幽奇，別就基構。棲集有道，多歷世年。
　　茅山曲林館銘
　　層嶺外峙，邃宮內映。仄穴旁通，縈泉遠鏡。尚德依仁，祈生栩命。且天且地，若凡若聖。連甍比棟，各謂知道。參差經術，跌岩辭藻。孰如曲林，獨為勁好。掩跡韜功，守玆偕老。
　　答謝中書書
　　山川之美，古來共談。高峰入雲，清流見底。兩岸石壁，立色交暉。青林翠竹，四時俱備。曉霧將歇。猿烏亂嗚。夕日欲頹，沈鱗競躍。實是欲界之仙都。自康樂以來，未復有能與其奇者。
　　答虞仲書
　　棲玄翮於荊枝，望綺雲於青漢者，有日于玆矣。而春華來被，草石開鮮。辭動情端，志交拎曲。信知鄰德之談，無虛往櫝。夫子雖邇纏朱閣，而心期岱嶺。豈但散髮乎高岫，以將飛霜於絕谷。良為欽哉。野人幸得託形崇阜，息影長林。每對月流歎，臨風斡慨。徒事累可豁。而髮容難待自。非齊生死於一致者，能不心熱者乎。舉世悠悠，孰云同此。儻遇知己，相與共憂。謁來虞公，玆焉可邁。何為棲棲。空勞鼓缶。迨及暇日，有事還童。不亦皎潔當年，而無忸前脩也。
　　答趙英才書
　　子架學區中，飛才何外。不肯掃門覓仕，復懶彈鍊求通。故偃賽園巷，從容郊邑。昔所謂傲賓者，此其是乎。巖下鄙人。守一介之志。非敢蔑榮嗤俗，自致雲霞。蓋任性靈而直往，保無用以得閑。瓏薪井汲，樂有餘歡。切松煮木，此外何務。然亦以天地楝宇，萬物同於一化，死生善惡之能聞。
　　相經序
　　相者，蓋性命之著乎形骨，吉凶之表乎氣貌。亦猶事究謀而後動，心先動而後應。表裹相感，莫知所以。然且富貴壽夭，各值其數。董賢甫在弱冠，便位過三公，貲半於國，而纔出三十，身摧家破。馮唐椅穿郎署，揚雄壁立高閣，而並至白首。或垂老玉食，而官不過尉史。或穎惠若神，僅至齡齡。或不辯菽麥，更保黃苟。此又明其偏有得也。
　　華陽陶隱居集卷下竟