證道歌
　　經名：證道歌。左掌子撰，疑出于北宋以前。一卷。底本出處：《正統道藏》太玄部。
　　證道歌并序
　　左掌子撰
　　夫求仙飛升，雲騰羽化者，先須明真一。真一者，道也，道者，元也，元者，人之元黑也。氣生萬象，人稟元氣而生。《道經》云：道沖而用之。《玉京山經》云：沖虛太和氣，吐納流霞津，胎息靜百關之道。《黃庭經》云：『呼吸元氣以求仙，象嬰兄在母胞，中之用也。』元氣多狀，卒不可知。所以上聖修經訣，《龍虎》、《參同契》、《道德經》五千言，眾仙歌及《陰符》、《遊璣》、《玉房》等篇，或為頌，或為詠，或為符，或為記，如此之法，皆說胎中之旨，o教後學同歸大道，玄妙豈可直言。所以聖人留訣意旨，多作迴文，託金石而言，為鉛為汞；或云朱砂水銀而說。今之人未曉其由，不測聖意，而妄作有為。燒丹鍊藥，服之而望長生，通仙道，遠矣！又愚人不能覽胎教，豈能知聖訣仙經淺深！古歌日：鍊藥須通訣，玄關祕古經，還丹功若畢，天駕五雲迎。鬼谷先生言：聖人雖學，聖假學而成，聖非自然也。夫子言：吾非自然，學而得之。《法華經》云：有人於虛空中造宮殿，未必為難。三元真人日：未有不學此道，而能雲飛羽化者。《法華經》云：如人掘井者，先去上黃土，漸見黑泥，即知水近。魏伯陽日：訣不虛造，道不虛行。只如進士登科，皆久處深山幽谷之中，修習其業，業成方登科第，名列金榜。求仙尋其本源，必得其趣，如人揣著。問曰：此訣與何物是親？答日：夫道與氣親，某物是以智慧測之，即揣著問也。夫尋道復與何物是親。答曰：道與氣親，且魚以水為命，魚出水而死；人以氣為命，氣竭人亡。氣是人之母，人是道之子。《西昇經》云：道養母，養母之道名日孝道。道母者，則其黑是也。眾仙之母，人身之母，人身之中備有之。昔晉朝豫章西山昊許等一十二人，同孝養其道母，後一十二人於晉元康年中，皆養道成，至今壇跡尚存，豈虛言哉1．夫學道君子，欲求長生道，不離身中元氣。古歌日：勿妄作凶。又云：萬般別理，徒為苦辛。《道經》云：修之於身，其德乃真。又云：留之於身即生神，施之於人即生人。除此外，別無所為。又外鉛外汞，外石外金，四黃八石。草木等，並非神仙藥物。余修證道一十五首，以示後來，推而行之，得願同歸無為大道。
　　O此處當有佚文。
　　證道歌
　　證道第一
　　流轉金精養萬神，自然不死得長生，
　　莫學世人貪慾樂，役役終成一聚塵。
　　證靈藥第二
　　無名無狀強而名，一身精氣神最靈，
　　靈藥不干他外物，陰陽相制必當成。
　　證九轉還丹第三
　　天地為爐藥在身，陰陽不測謂之神，
　　元氣飛霜成九轉，還丹本是太和津。
　　證火候文武第四
　　春夏秋冬日一移，龍虎參同運坎高，
　　乾坤晝夜施交泰，子午中分十二時。
　　證神運火第五
　　鍊藥須知神運火，莫把世問薪炭燒，
　　三花猛焰君身有，徒自驅馳日月消。
　　證金花黃芽第六
　　黃芽黃芽應鐘律，天地藏之號真一，
　　但向華池御得春，萬物含胎始花實。
　　證黑鉛白汞第七
　　三日庚生兌戶開，黑金呸出白銀胎，
　　九六春夏施三五，七九秋冬往復來。
　　證赤龍金虎第八
　　木中急火甲青龍，水底藏金庚白虎，
　　天地造化在三神，測得陰陽方可睹。
　　證玄曜金鼎第九
　　三足圖形一寸分，陰陽脫出象乾坤，
　　鼎中不用金銀鑄，初九潛龍變化門。
　　證道用真旨第十
　　道言有之以為利，又說無之以為用，
　　無形之形一氣中，但還本生歸本種。
　　證太陽流珠第十－
　　太和周身名日流，元陽氣圓象之珠，
　　三田上下乾坤位，蠹籥興風轉戶樞。
　　證母子留神住世第十二
　　子欲長生氣為母，流轉三元清臟腑，
　　世問金石皆陰質，朽骸須鍊陽丹補。
　　證－兀氣修之成真人第十三
　　元氣修身化萬神，子自有之莫問鄰，
　　呼吸華池流上景，天道開為不死身。
　　證纏精化天道為神仙第十四
　　寶丹九轉固精田，徑上泥丸使命全，
　　神仙空寂超三界，蛻身解化似蛇蟬。
　　證河車第十五
　　坤象車兮寄地方，坎水為河玄武鄉，
　　得其道者上為皇，失其道者下為光。
　　夫道之學，八素真氣上朝泥丸，八素真氣凝乎瓊宮，化成無上神仙。道在人身之中，不用外求之矣！
　　證道歌竟